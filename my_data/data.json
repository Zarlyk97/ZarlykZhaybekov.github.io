{
    "Makalalar": [
        {
            "title": "ЭЧ КАЧАН АЛЛАХТЫН ЫРАЙЫМЫНАН ҮМҮТ ҮЗБӨ",
            "description": " Эх, менин оорукчан бир тууганым, сенин даражаң Аллах алдында канчалык жогору экенин билгениңде, балким кайгырбай шүгүр кылып жашоодо өзүңдү керексиз бечара төмөн инсанмын дебей, жакшылыктан үмүт кылып, алдыга гана умтулуп жашамаксың. Аллах Тааламдын оорукчан пендесин эң жакшы көрөрүн, ал үчүн берген ооруу сыноосу азапталышы үчүн эмес, күнөөлөрү төгүлүп ырайымына бөлөнүп, бейишине ыраа көргөнүн төмөнкү хадистерден байкасак болот.  Пайгамбарыбыз (саллаллоху алайхи ва саллам) мындай дейт:\n«Пенде ооруп калганда Аллах Таала ага эки периште жөнөтүп: «Барып, кулум жардамчыларына эмне деп жатканын көрүп келгиле!» – деп буйрук кылат. Эгер ал пенде периштелер келгенде, Аллага шүгүр келтирип жаткан болсо, алар бул шүгүрдү бардык нерсени эң жакшы билүүчү Аллах Таалага жеткиришет (Периштелерин бир гана пендесинин кылган жарамдуу (салих) амалдарына күбө болушсун деп жиберет).Аллах Таала: «Эгерде бул кулумдун жанын ала турган болсом, анда аны бейишке киргизишим – кулумдун мендеги акысы. А эгерде ага шыпаа бере турган болсом, анда анын этин жакшыраак эт менен, канын жакшыраак кан менен алмаштырып, күнөөлөрүн кечиришим – анын мендеги акысы», – деп билдирет».Бул хадисте сыртынан караганда бизге кырсыктуу болуп көрүнгөн көптөгөн окуялар бир гана кудайдын сыноосу катары кабыл алынышы керек экени жана ал кырсыктардын аркасында абдан чоң сыйлыктардын катылуу экени билдирилет. Пайгамбарыбыз (саллаллооху алайхи ва саллам) айтат: «Ким оорукчан бирөөдөн кабар алса же мусулман бир тууганына жолукса, бир периште, «Сага береке болсун! Баскан кадамың берекеге толсун! Сен бейиштеги жайынды курдуң! – деп жарыя салат». Бул сөздү уккан Анас бин Малик (разияллоху анху): «Чындыгында, оорукчанды кабар алганы барган киши Алланын ырайымына бөлөнүп, ал соо кишиге береке берилет экен. Ал эми оорукчангачы?» – деп сураганда Алланын элчиси: «Анын күнөөсү кечирилет», – деди (Ахмад) Али (разияллоху анху) риваят кылат: «Ким эртең менен мусулман бир тууганынан кабар алганы барса, ага жетимиш миң периште кечке чейин кечирим дубасын сурашат. Эгерде кечинде кабар алса, таң атканча жетимиш миң периште кечирим дубасын сурашат жана бейиштен бир бак берилет» (Тирмизи).Пайгамбарыбыз (саллаллооху алайхи ва саллам) айтат: «Эгер сен оорукчандан кабар алсаң, андан сага дуба кылып коюусун өтүн. Себеби, анын дубасы периштелердин дубасындай (кабыл болот)» (Ибну Мажа).  Байкап көрдүңүзбү тууганым, сиздин канчалык Аллах алдында жогору инсан экениңизди. Сизден кабар алган инсандарга канча сооп жазылып жатат, а сиздин ооруган ар бир демиңизге канчалаган кечирим сооптор жазылып жатат болду экен. Балким сиз окуп жаткан болсоңуз, бул убадалар сиздин жүзүңүзгө жылмаюу, жан дүйнөңүзгө тынчтык тартуулап жаткандыр… Бул убадалар адамзаттын куру убадаларынан эмес, Улуу Жараткандын убадасы! Ал сөзсүз ишке ашат!  \n   Бул дүйнөдө сиз жетпеген бакыттар, дүйнө ыракаты акырет алдында кыпынчалык да кадырга ээ эмес. Бул күндөр сиз оорусаңыз да, оорубасыңыз да көз ачып жумганча өтүп кетет. Акырет сапары ал түбөлүк бакыт же азап. Ошон үчүн эч качан капаланып кайгыга чөмүлбөңүз, Жараткандын жакшылыгынан үмүт кылып, оорунун себебин алдын алууга аракет кылып жашай бериңиз… Мен сизге дем-күч боло турган, сабырдуулук кандай болорун улуу пайгамбарлардын бири, оору сыноосунда өмүрүн өткөргөн Аюб (алейхи салам) тууралуу айтып берейин.   Аллах таала Аюб пайгамбарга азаптуу оору берип, денесин коркунучтуу жара менен жабыркатты. Бүт денесине жара чыгып, кычышып тырмана баштады. Тырмай берип тырмактары түшөт. Акыры таш, жыгач сыяктуу катуу нерселер менен тырмана баштайт. Эттери шылынып шагыраган сөөктөрү эле калат. Акырында териси чыдатпай ооручу болот. Мунусу аз келгенсип: «Аюб бир күнөө кылса керек. Аллах Таалаң аны жазалап жатат», – дешип туугандары, коңшулары жана башка жакын достору да жанына келбес болот. Жалгыз гана аялы Рахима аны таштабайт. Ага берилгендик менен кызмат кылуусун уланта берет. Аюб пайгамбар ушундай оор абалда калса да, сабыр кылып, эч качан кудайга акаарат келтирбейт. Кайра Раббисине шүгүр келтирип мактоолорду айтат. Ошондо шайтан Аюб пайгамбар жашаган шаардын жашоочуларына күмөн салып: «Анын дарты силерге жугат, аны шаарыңардан чыгарып салгыла», – дейт. Ошондо шаар калкы Аюб пайгамбар менен Рахиманы шаардан чыгарып салышат. Рахима айым шаардын сыртында бир жерде Аюб пайгамбарга кызмат кылуусун улантат. Астына кум төшөп, башына ташты жаздык кылып жөлөйт. Аюб пайгамбар жети жыл бою оору менен алпурушат. Ал абалына эч качан нараазы болбойт. Кээ бир китептерде Аюб пайгамбар он сегиз жыл ооруган деп айтылат. Ушундай аянычтуу күндөрдүн биринде Рахима айым: «Оо, Аюб! Сен Алланын пайгамбарысың. Алладан ден соолук тилеп дуба кылчы, бул дарттан кутулат элек», – деди.  Анда Аюб пайгамбар: «Канча жыл бейпил турмушта жашадык», – деп сурайт.Рахима: «Сексен жыл», – деп жооп берет.Аюб пайгамбар: «Ээ Рахима! Ооруган жылдарым бейпил турмушубуздун мөөнөтүнө жетмейин Алладан айыгууну сурануудан уяламын. Алла бизге жакшылыктарды ыроологон кезде шүгүр кылып, ал эми бир балээ берген кезде сабыр кылбай коё аламбы? Мен Раббимен ыраазымын», – деп жооп берет.   Күн өткөн сайын Аюб пайгамбардын дарты оорлой баштайт. Рахима айым да аябай кыйналып, ичип-жегенге бир аз тамак-аш сатып алуу үчүн аргасыздан эң мыкты көйнөгүн сатып жиберет. Аюб пайгамбар Рахимага аябай боору ооруйт. Жаралары бүт денесине жайылат. Ибадаты оорлошо баштайт. Ошондо Жабрейил периште Аюб пайгамбарга Алла тааладан суранып: «Роббии инни массания дзурру ва анта Архамур-Рахимиин» (Оо, Раббим! Акыйкатта мага зыян жетти, Сен мээримдүүлөрдүн эң Мээримдүүсүсүң) – деп дуба кылуусун айтат. Аюб пайгамбар дуба да кылат.     Адаттагыдай эле Рахима тамак-аш таап келүү үчүн сыртка чыгат. Ошол кезде Алла Тааладан кубанычтуу кабар келет. Жебрейил периште келип, Алла Тааладан: «Эй, Аюб! Балекет бердим, сабыр кылдың. Эми мен сага ырыскы берем», – деген кабарды алып келет. «Бутуң менен астыңдагы жерди тепкин!», – деп айтылат. Аюб пайгамбар ордунан араң козголуп бир нече кадам шилтейт. Ал оң буту менен жерди тепкен кезде ысык булак, сол буту менен тепкен жерден муздак булак атылып чыгат.Анан ага: «Мына ушул ысык суу кирине турган, ал эми бул муздак суу иче турган сууң», – деп айтылат. Ошентип ал ысык суу менен чайынганда денесиндеги бардык жаралардан айыгат. Муздак суудан ичкенде ичиндеги дарттардан кутулат. Күч-кубатка толуп жап-жаш жигитке айланып калат. Жебрейил периште бейиштен кийимдерди алып келип Аюб пайгамбарга кийгизет. Канча жылдан бери тартып келе жаткан азабы эми мынтип түш көргөндөй эле жок болуп кетет.   Шаардан анча-мынча азык менен дары-дармек таап келген Рахима Аюбду жаткан жеринен таппай калат. Карышкыр жеп кеттиби деп санаага батып турган кезде жанына келишимдүү, жаш жигит келип «эмне издеп жатасыз», – деп сурайт. Ал: «Ушул жерде оорулуу чалым бар эле. Жер жуткансып жок. Жанатан бери издеп таба албай жатам» – дейт. Анда Аюб: «Анын кандай белгилери бар эле?» – деп сурайт. Рахима: «Жаш кезинде кудум сага окшош болчу», – деп жооп берет. Ошондо Аюб пайгамбар болгон окуяны төкпөй-чачпай айтып берет.Анда Рахима: «Эми сен жаш жигит болсоң, а мен болсо карыган кемпир болсом….» – деп көз жашын төгүп ыйлай баштайт.    Аюб пайгамбар аны колунан жетелеп жылуу суу менен чайындырып, муздак суудан ичиргенде Рахима да жашарып, ай чырайы жүзүнө чыга келет. Анын колунан алынган бардык мал-мүлкү кайра берилет. Жараткан аларга көп бала-чака тартуулайт. Андан жүз бурган бардык замандаштары кечирим сурап кайра келишет. Аюб пайгамбар оорусунан айыгып, эрте менен турган кезинде өзүнчө күңгүрөнүп ыйлай баштайт. Себебин сурашканда: «Ар күнү таңга маал: «Эй, дартка чалдыккан пендем, кандайсың?» – деген үн чыгат эле, эми ал үндү уга албай калдым. Ошол үчүн ыйлап жатам», – деп жооп берет. Өмүрүнүн аягында өтө жакшы тарбияланган тун уулу Хавмелди камкорчу кылып дайындайт. Ошентип Аюб пайгамбар жүз кырк жашка чыгып көз жумат (Ага Алла Тааланын саламы болсун).  Эми сезгендирсиз, биздин оорулар Аюб пайгамбардын оорусунун алдында алда канча жеңил экенин. Биздин денебизди ушундай жара бассынчы, шүгүр кылмак турсун өлүп калсам деп жол издейбиз, өлүп эле тынч жатчудай. Аюб пайгамбар айыкканына сүйүнбөй, тескерисинче эмне үчүн ыйлады деп ойлойсуз? Анткени Жараткандын ырайымынан кур калдым деп кайгырды. Бирок ал пайгамбар эле. Сыноолордун эң оору пайгамбарларга берилет. Андан кийин момундарга Аллахтын эң сүйүктүү пенделерине. Демек биз Жараткандын эң жакын, дайым биз менен экенин сезип, шүгүр келтирип жашообуз керек… Жараткандын убадасында оорукчанга бул сыноо бейишке ачыктан-ачык жолдомо, бул мүмкүнчүлүктү бакыт деп билсек туура болмок. Бирок биз, пенделердин ыйманы алсыз болуп кейип жиберебиз…Аллахым ооруган жандарга шыфасын, бекем ыйман, сабырдуулук берсин деп дайыма дуба кылабыз…     Бул дүйнөдө адам баласынын үч дүйнөлүк байлыгы бар. Алар – мал-мүлк, урпак жана ден соолук. Бул үчөө менен пенделер сыналышат. Аюб пайгамбардын окуясы ушундай сыноого учурагандарга сабырдуулуктун үлгүсү болуп саналат. Бул окуяда Аюб пайгамбардын жара каптаган оорусу сырткы денесине жайылган эле. Ал эми бизде болсо, ички жан-дүйнөбүздү каптаган руханий ооруларыбыз бар. Ичибизди сыртка, сыртыбызды ичине карай оодара турган болсок, Аюб пайгамбардын жараларынан алда канча жаралуу жана оорулуу болуп көрүнмөкпүз. Анткени, биз жасап жаткан ар бир күнөө, башыбызга келген ар бир шек-күмөндөр жүрөгүбүзгө жана рухубузга жараттарды пайда кылып жатат. Аюб пайгамбардын жаралары анын кыска болгон бу дүйнөлүк өмүрүнө коркунуч туудурган эле. Ал эми биздин руханий жараларыбыз болсо өтө узун болгон түбөлүктүү өмүрүбүзгө коркунуч туудурууда. Андай болсо биз Аюб пайгамбардын кылган дубасына ага караганда миң эсе көбүрөөк муктажбыз. Ал эмне деп дуба кылды эле?   Ал: «Роббии инни массания дзурру ва анта Архамур-Рахимиин» – деп дуба кылган болчу. Сабырдуулук – даанышмандыктын белгиси.Сабырдуулук – акылдын чырагы. Сабырдуулук – ыймандын күзгүсү. Караңгы туюкка кабылбайын десең төмөндөгү үч түрдүү сабырды унутпа:Биринчиси: Кулчулукта сабыр кылуу.Экинчиси: Күнөөлөргө каршы сабыр кылуу.Үчүнчүсү : Балээ-кыйынчылыктарга каршы сабыр кылуу.Акылың болсо ушул акыйкатты жүрөгүңө түйүп ал.Кайраттуулук менен: «Йа Сабур!» деп Аллага таян. Алланын сага берген сабыр, кубатын эгер жаңылыш жолдорго таратпасаң, анда ар бир түйшүккө жана ар бир кайгылуу балээлерге каршы жетиштүү болот…\n Насиба Абдуллаева",
            "image": "https://github.com/gulzigit22/dinbil/blob/main/assets/1.jpg"
        },
        {
            "title": "ДИН ЖАШООБУЗДУН ЖАЛПЫ БӨЛҮГҮН ӨЗҮНӨ КАМТЫП ТУРАТ",
            "description": "Адам баласы жаратылган башка жаныбарларга караганда алсыз болуп төрөлөт. Акылы жана ишениминин негизинде алардан айырмаланып, жашоодо өзүнүн ордун таап келүүдө. Акылын туура пайдаланса анын жашоосунун берекелүү болуп, даражасы периштелерден да бийик болот. Акылын туура эмес иштетсе, бузукулук иштерди жасоо менен даражасы айбандан да төмөн түшөт.\n\n   Ошондой эле, адам баласында табыгый ишеним боштугу болуп, аны таза жана туура ишеним менен толтуруу үчүн акылын иштетүүсү талап кылынат. Буга мисал катары Ибрахим (а.с.) пайгамбарды айтууга болот. Анткени ал жашаган коомдо элдер күн, ай, жылдыздарга жана өздөрү жасап алган буттарына сыйынышчу.  Ибрахим (а.с.) пайгамбар акылын туура иштетүү менен буттардын колунан эч нерсе келбестигин, Күндүн кечинде жок болуусун, Ай менен жылдыздардын күндүзү жок болуусун айтып, жалгыз Жаратуучуну издеген.Ошол себептүү ислам дининде илим алуу парз болуп саналат. Анткени илимдүү адамдын түшүнүү жөндөмдүүлүгү, акылын иштетүүсү аны туура жолго багыттайт. Өзүңүздөр да акыл калчап, ойлоп көрүңүздөр. Күнөө иштердин адам баласына пайда эмес, зыян жеткирип жаткандыгы анык. Ал эми сооптуу иштер, адамдардын арасында бири-бирине болгон урмат-сыйды күчөтүп, ынтымакты бекемдеп турат. Акылы бар адам ынтымак бар жерде жашоону каалайт.\n\n   Ошол себептүү ислам дининде илим алуу парз болуп саналат. Анткени илимдүү адамдын түшүнүү жөндөмдүүлүгү, акылын иштетүүсү аны туура жолго багыттайт. Өзүңүздөр да акыл калчап, ойлоп көрүңүздөр. Күнөө иштердин адам баласына пайда эмес, зыян жеткирип жаткандыгы анык. Ал эми сооптуу иштер, адамдардын арасында бири-бирине болгон урмат-сыйды күчөтүп, ынтымакты бекемдеп турат. Акылы бар адам ынтымак бар жерде жашоону каалайт.\n\n Негизинен диндердин бардыгы адам баласын жаман иштерден алыс, жакшы иштерге жакын болуусун үйрөтөт. Мисалы: ислам дининде мажбурлоо жок жана башка дин өкүлдөрүнө адам катары жакшы мамиледе болуу жөнүндө айтылат.Дин – бул ибадат кылуу менен гана чектелет деген тайкы түшүнүктөрдөн алыс болуубуз керек. Анткени ал салам берүү, меймандостук, сүйлөө, соодалашуу, үй-бүлө куруу, бала тарбиялоо, ата-энени урматтоо сыяктуу жашообуздун жалпы бөлүгүн өзүнө камтып турат.\n\nАкпарали уулу Алибек.",
            "image": "https://github.com/gulzigit22/dinbil/blob/main/assets/image.jpg"
        },
        {
            "title": "КАНДАЙ ЖАШАСАҢ ОШОНДОЙ ӨЛӨСҮҢ, КАНДАЙ ӨЛСӨҢ ОШОНДОЙ ТИРИЛЕСИҢ",
            "description": " Чоң атам ыраматылык кайсы убакта болбосун, түндөсү — күндүзү уктаар алдында: «Лаа илааха иллаллооху Мухаммдару расууллоох, Ашхаду аллаа илааха иллаллооху, ва ашхаду анна Мухаммадан абдуху ва расуулух» — деп айтып жатса, таң калчумун күндүзү да келме айтып, кызык депчи. Көрсө, өлүм уйкунун досу экен да. Качан, кайсы убакта, кандай абалда жатсаң эч нерсеге карабай ошондой абалда алып кете берет тура. Биз баарын билсек да, көпчүлүгүбүздүн жүрөгүбүздө коркуу жок, ушундай заманда жашап калдык өткөнгө өкүнбөй, бүгүнгө кайдыгер, эртеңге даярдык жок өлбөчүүдөй күн кечирип.\n\nУшул күнгө чейин бир эженин көз жашын унутпай келем.\n\n    «Иним менен Россияга барып иштеп, күндө эртең менен ишке шашып, кечинде келип чарчап уктап, күндөр өтүп жатканда, бир күнү эрте менен иним уйкудан ойгонбой, түбөлүк сапарга кете берди. Үч күндөн кийин түшүмдө, иним ушундай бир акыбалда чуркап жүрөт, айтып бере албаймын. «Эже! » деп эле жалдырап бакырат. Чочуп ойгонсом тер басып, араң дем алып жатыпмын.  Дүнүйө, анан окуйм, эртең, убагы келсе деп жатып, инимдин намазы, келмеси жок кеткени жүрөгүмдү канатып келет. Эмне кылсам жардам берем деп…\n\n     Эми сиз да бир саамга  элестетиңиз… Өмүрүңүздүн саналуу мүнөттөрү, акыркы демиңиздин сиз кааласаңыз да артка кайтпаган учуру. Кандай жашасаң ошондой өлөсүң. Көз алдыңызда бардык кылган иштериңиз тасма сыяктуу өтүп жатат. Сиз, Раббыңызга жолуга турган учур келди. «Раббыма эмне деп жооп беремин, кантип жолугамын, кандай болот?» деген коркуунун кучагындасыз. Эгерде бул дүйнөдө Жараткан буюрган намаз, орозо, зикир, жакшы амалдарды кылып жүргөн болсоңуз, денеңиздин мүчөлөрү сүйлөй баштайт. Зикир чалган тилиңиз келмесин кайталайт. Куран окуган жүрөгүңүз сүрөлөрдү айтат. Намаз окуган мүчөлөрүңүз саждада пешенесинен алган күбөлүк мөөрүн көрсөтүүгө шашат. Гусул-дааратыңыз күнөөлөрдөн тазаланган денеңиз менен жолугууну үмүт кылат. Мындай өлүм ар кимге эле насип кыла бербейт. Раббысы каалаган пендесине насип кылат. А тескерисинче болсо акыбалыңыз кыйын болот. Өлүм периштеси ар кимдин амалына жараша жолугат. Күнү белгисиз бул акыйкат ар бирибиздин башыбызга келет,азыр же балким эртең… Бир Жараткан билет.\n\n    Жаратканым баарыбызга Өзү ыраазы болгон абалда намазыбыз, Кураныбыз, зикирибиз, келмебиз менен жашатып, акыркы демибизде «Йа, кулум! Мен сага ыразымын, кел менин бейишиме, кире кой «, – деген кулдарынын катарында болууну насип кылсын. Аамин!\nНасиба Абдуллаева",
            "image": "https://github.com/gulzigit22/dinbil/blob/main/assets/images.jpg"
        },
        {
            "title": "ИСЛАМДА ОЛУЯЛЫК ЖАНА КЕРЕМЕТ",
            "description": "  Мээримдүү жана ырайымдуу Алланын аты менен…\n\n    Олуялык (валаят) маанавий-моралдык макам. Арабчасы вали блуп, «дос» деген мааниге келет. Вали сөзүнүн көптүк формасы авлийаа болуп, кыргыз тилине «олуя» болуп кирген. Демек олуя Аллага баш ийүүдө (итаат) жана Аны сүйүүдө (мухаббат) өтө бийик деңгээлге чыккан, ошондой эле Аз. пайгамбардын сүннөтүн бекем жана туура карманган инсан. Олуяларга эч кандай коркуу болбостугу, аларга эки дүйнөдө тең сыйлык-мукафаттар бар экени Ыйык Куранда айтылган:\n\nأَلا إِنَّ أَوْلِيَاء اللّهِ لاَ خَوْفٌ عَلَيْهِمْ وَلاَ هُمْ يَحْزَنُونَالَّذِينَ آمَنُواْ وَكَانُواْ يَتَّقُونَلَهُمُ الْبُشْرَى فِي الْحَياةِ الدُّنْيَا وَفِي الآخِرَةِ لاَ تَبْدِيلَ لِكَلِمَاتِ اللّهِ ذَلِكَ هُوَ الْفَوْزُ الْعَظِيمُ«\n  \n    Ооба! Албетте Аллага жакын болгондор чоочулашпайт да кайгырышпайт.\n\nЫймандуулар жана такыба болгондор,\n\nАлар үчүн бул дүйнөдө жана акыретте сүйүнүчтүү кабар бар. Алланын убадалары эч өзгөрүлбөйт. Бул улуу ийгилик»(Юнус сүрөсү, 62-64).\n\n    Олуялык даража-макамга жеткен адам керемет ээси болот. «Улуулук», «жакшылык» жана «кооздук» маанилерин туюндурган керемет \n   – Алланын досторунда көрүлгөн таң калычтуу абалдар дегенди түшүндүрөт.Олуялар өтө бекем ыйманга жана бийик такыбалыкка ээ болот. Т.а. ыйман жана такыбалык валаяттын сыпаты. Чыныгы олуяны көргөн адам Алланы эстейт. Ошондой эле акырет жадына түшөт. Себеби, алардагы коркуу, ийкемдик (тавазуъ) жана ай шооласындай нур бар. Ай шооласынын булагы Күн болгондой эле, олуялардын нурунун булагы – нубувват. Олуялар пайгамбар сүннөтү менен жашагандыктан, нубувват нуру жаркырап чагылып турат. \n\n   Ыйык Куранда алардын караңгылыктан жарыкка чыгаруучулар экени белгиленет:\n\nاللّهُ وَلِيُّ الَّذِينَ آمَنُواْ يُخْرِجُهُم مِّنَ الظُّلُمَاتِ إِلَى النُّوُرِ وَالَّذِينَ كَفَرُواْ أَوْلِيَآؤُهُمُ الطَّاغُوتُ يُخْرِجُونَهُم مِّنَ النُّورِ إِلَى الظُّلُمَاتِ أُوْلَئِكَ أَصْحَابُ النَّارِ هُمْ فِيهَا خَالِدُونَ\n \n    Алла – ыймандуулардын досу. Аларды караңгылыктан жарыкка чыгарат. Каапырлардын досу – аларды жарыктан караңгылыкка алып баруучу таагуттар.[1]\n\n    Алар – Тозок ээлери. Ал жерде түбөлүккө калышат»(Бакара сүрөсү, 257).\n\n    Алланын достору болгон олуялар Жараткан Аллага ибадат, итаат жагынан жакын болуп саналат. Өзүнө ибадат жана такыбаалык менен жакындаган пенделерине Алла Таала кудирет далилдерин көрсөтөт, малакуут ааламынын пардаларын ачат, акыйкаттарды көрсөтөт. Олуянын бул дүйнөдө бир гана максаты бар, ал – Аллага баш ийүү жана ибадат. Аллага жакындаган пенденин валиси-досу да, коргоочусу да Алла. Мына ушундай кулдары үчүн Алланын сыйы, сыйлыгы, икрам-белеги катары алардын кадыр-барк жана урматын көтөрүү үчүн Алладан керемет берилет.[2]\n\n     Ыйык Куранда олуялардын кереметтери боюнча аяттар бар. Мисалы, Аз. Марямга даяр тамактардын ыроолонушу[3], Кахф эрендеринин көп жылдык уйкусу[4], ошондой эле Аз. Сулайман пайгамбар көз ачып-жумгуча ханышанын тагын алып келген «Китеп илимине ээ» инсандын (Асаф) окуясы.[5]\n\n    Ал эми хадистерге кылчая турган болсок, үңкүргө камалып калган үч жигиттин дубаларынын берекеси менен кереметтүү кутулушу[6] да ибадат жана такыбалыктын жемиши болуп эсептелет. Мындан сырткары Аз. Умардын Мадинада хутпасында «Эй Сария, тоого чегин!» деп кыйкырганын алыскы Нихавандда согушуп аткан Сариянын угуп, тоо этектеши керемет болуп саналат. Ал эми элибизде олуялардын, эшен-калпалардын ар кандай керемет көрсөткөндүктөрү маалым. Бирок атеисттик доордо эшен-калпалардын эл арасындагы кадыр-баркын кыйратуу үчүн аларды шылдыңдаган, жектеген, алдамчы деп жалаа жапкан кампания катуу жүргөн.\n\n    Азыркы учурда да айрым сабатсыз жана акыйдасы күмөндүү топтор чыгып, олуялыкка, кереметтерине, алардын көрүстөнүн зыярат кылууга каршы чыгып, олуяларды себепчи кылууну (тавассул) ширк дешет. Акыйкатта ширк белгилүү. Ширк болбогон аракеттерди деле ширк деп атоо дин бузуудан башка эч нерсе эмесАл эми ахли сүннөт акыйдасына ылайык керемет – хак (акыйкат). Аллага жакын болгон заттарга Алла да жакын болот. Алла үчүн бардык нерсе мүмкүн. Алла Тааланы сүйгөн инсанды Алла да жакшы көрөт. Алла вали-досунун көргөн көзү, уккан кулагы, сезген (идрак) жүрөгү болот.[7] Бирок айрым ашкере акылчыл адамдар, кээ бир философтор кереметти четке кагат. Алардын көбү керемет менен музижанын айырмасын билбей, удургуй беришет.Акыйкатта мужиза менен кереметтин айырмасы чоң. Мужиза пайгамбарларга гана берилип, далил сурагандарды чарасыз калтырган, эч бир жан аткара алгыс кайталангыс окуя болсо, керемет – олуяда таң калычтуу окуянын жүз бериши. Демек, мужиза пайгамбарга, керемет – олуяга берилет. Мужиза көрсөткөн инсандын пайгамбар экени анык болсо, керемет көрсөткөн инсандын вали-олуя экени анык болот.«Мен олуямын» деп айтып чыгуу маселесине келсек, айрым аалымдар муну жаиз десе, көпчүлүгү жаиз эмес деген. Айрым олуялар өзүнүн олуя экенин билип, кереметин жашырса, кээ бирлери олуя экенин билбей калышы да мүмкүн. Кээ бир тасаввуф аалымдары жана изилдөөчүлөрү олуянын керемет көрсөтүшү олуялыктын шарты эмес дешкен. Алардын пикиринде олуялыктын негизги шарты – ибадат жана такыбалык.Ошондой эле эч бир олуя пайгамбар даражасына жете албайт, жетиши мүмкүн да эмес. Дээрлик бардык ислам олуялары Азирети Мухаммедди (с.а.в.) идеал тутуп, ал сыяктуу пазилеттүү, көркөм адеп-ахлак ээси жана нубувват нурунун өкүлү (үммөт) болууга аракет кылат. Сахаба жана табииндер доорунан бери карай бүтүндөй олуялар пайгамбардын изи, нубувваттын нуру менен жүрүүгө аракет кылганы маалым. Эгерде нубувват жана рисаалат бар болсо, анда валаят да бар.Ушул жерге чейин Алланын өзгөчө белегине ээ болгон акыйкат жолдогу вали-олуялар жана алардын сыпаттары жөнүндө сөз болду. Дагы бир жолу баса белгилей кетчү нерсе, валаят-олуялык даражасына жетүү ыйманда, амалда (ибадат), жеке жана коомдук мамилелерде Азирети Мухаммеддин (с.а.в.) сүннөт-жолун жолдоо менен гана мүмкүн. Бирок Куран жана сүннөттөн алыс абалда жана ислам нуру жетпеген жерлерде олуялыктан, тасаввуфтан сүйлөп, өздөрүн кереметтүү көрсөтүү акыйкат болбой калышы, т.а. өкүмү башкача болуп калышы мүмкүн.Мужиза жана кереметтен сырткары таң калычтуу абалдар да бар. Алар төмөнкүлөр:1) ирхас; пайгамбарларга пайгамбарлык берилерге чейин жүз берген таң калычтуу окуялар. М.: Аз. Мухаммедге айрым дарактардын жана таштардын салам бериши, Аз. Ыйсанын ымыркай кезинде сүйлөшү ж.б.2) маунат: амалдары көркөм, жүрүм-туруму жана адеп-ахлагы кооз момундарда кездешкен таң калычтуу окуялар. М.: көптөгөн кыйынчылыктарды оңой эле жеңип өтүү, материалдык абалы өтө начар мусулмандын кадыресе эле өмүр сүрүшү сыяктуу Алланын жардамдары маунат болуп саналат. Маунат – «жеңилдик», «жардам» дегенди туюнтат.3) истидраж: каапырлыгы жана күнөөсү ачык болгон адамдарда каалоолоруна ылайык жүз берчү таң калычтуу окуялар. Истидраж – «мөөнөт берүү» деген мааниге келет. Каапырлыкта жана күнөөдө чектен чыккандардын дагы да күнөөгө батышы үчүн кудай тарабынан истидраж берилет. М.: каапырлардын өтө бай жана бактылуу жашашы жана иштеринин ийгиликтүү жана жеңил болушу, шайтандын кыяматка чейин адамдарды азгырышы, Фараон жана Намрут сыяктуу каапырлардын жер жүзүндө каалагандай бузукулук кылышы ж.б. Алла Таала истидраж аркылуу пенделерин сынайт.4) ихонат:  Истидраждын тескерисинче болуп, каапырдын жана күнөөгө баткан фасыктын каалоолоруна тескери таң калычтуу окуялардын жүз бериши. Мисалы, Мусайлама аттуу жалганчы пайгамбар бир көзү көр болгон баланы айыктыруу үчүн түкүрүгүн сүрткөндө, соо көзү да көр болуп калган. Кудуктун суусун көбөйтүү үчүн кудукка түкүргөндө, ал какшып соолуп калган.[8]Жыйынтык катары айта турган болсок, таң калычтуу окуялардын бардыгын жаратуучу Алла Таала болуп саналат. Таң калычтуу окуялар кээде момун пендеге сыйлык жана белек (икрам) иретинде берилсе, айрым учурда каапыр жана күнөөкөрлөр себептүү сыноо үчүн жүз берет. Ал эми сыйкыр жана фокустар боюнча айта кетсек, бул нерселер таң калычтуу окуялар түрүнө кирбейт. Фокус жана иллюзиялар искусство түрүнөн болуп, кандайдыр инструменттер, себептер, шаймандар аркылуу жасалат. Бул нерселер негизинен табият мыйзамдарына жана физика закондоруна ылайык жасалгандыктан, себептерин, шарттарын, методдорун жана ыкмаларын билген бардык адам ал нерселерди кыла алат. Анда таң кала турган эч нерсе жок!Ушул жерден баса белгилеп кетчү нерсе, динибиз сыйкырдын бардык түрүнө тыюу салат жана аны менен алектенүү өтө чоң күнөө. Айталы, жылдыздарга карап кайыптан кабар айтуу (астрология), арбак чакыруу, гипноз кылуу, жиндер менен келишим түзүп, бузукулук кылуу, фокус, иллюзия, ар кандай кошулма, дары-дармек, жыттар менен сыйкыр жасоо, көзү ачыктык, палчылык, бакшылык кылуу ж.б. исламга туура келбейт.\nСамидин кары Атабаев\n[1] Тагуттар – Алладан башка сыйынылган нерселер. М: шайтандар, буддар ж.б.у.с.\n[2] Келам: Тарих, Эколлер, Проблемлер//Сефахеттин Гөлжүк, Сүлейман Топрак, 380\n[3] Бакара, 257\n[4] Кахф, 9-13.\n[5] Намл, 38-40.\n[6] Бухари, Сахих, II том.\n[7] Келам: Тарих, Эколлер, Проблемлер//Сефахеттин Гөлжүк, Сүлейман Топрак, 382\n[8] Келам: Тарих, Эколлер, Проблемлер//Сефахеттин Гөлжүк, Сүлейман Топрак, 385",
            "image": "https://github.com/gulzigit22/dinbil/blob/main/assets/namazubakyt.jpg"
        },
        {
            "title": "МУЖИЗА",
            "description": " Мээримдүү жана ырайымдуу Алланын аты мененМужизанын сөздүк мааниси «чарасыз калтырган, күчсүз кылган, жооп кайтарууга мүмкүндүк бербеген керемет окуя», ал эми терминдик мааниси – пайгамбарлардын пайгамбар экендиктерин далилдөө жана четке каккандарды чарасыз калтыруу максатында Алланын кудирети менен көрсөтүшкөн адаттан тышкаркы укмуш окуялары болуп саналат.[1]\n\n    Башкача айтканда, мужиза пайгамбардын колунда пайгамбарлыгын далилдөө үчүн Алла тарабынан табият закондоруна сыйбаган таң каларлык окуя болуп, башкалары ага окшошту жасай албайт.[2] Ыйык Куранда бул тууралуу мындай деп баяндалат:\n\n  وَلَقَدْ أَرْسَلْنَا رُسُلاً مِّن قَبْلِكَ وَجَعَلْنَا لَهُمْ أَزْوَاجًا وَذُرِّيَّةً وَمَا كَانَ لِرَسُولٍ أَن يَأْتِيَ بِآيَةٍ إِلاَّ بِإِذْنِ اللّهِ لِكُلِّ أَجَلٍ كِتَابٌ«\n\n   Сенден мурун да пайгамбарларды жөнөткөнбүз жана аларга жубайлар менен урпактарды бергенбиз. Алланын уруксатысыз эч бир пайгамбар аят келтире албайт. Ар бир учур үчүн өзүнүн Китеби болгон».(Раад сүрөсү, 38)\n\nМужиза адам колунан келе бербеген нерсе. Мужизаны кылууга адам пендеси гана эмес, жин-шайтан жана периштенин да дарамети жетпейт. Чын-чынында Алла Тааланын адамзатка пайгамбар жөнөтүшү өтө зор мээримдүүлүк жана нээмат.\n\n Алла Таала элчилеринин пайгамбар экенин далилдөө үчүн мужиза берип турган (а мужиза адатка каршы окуя дедик). Негизинен алып караганда, жашап жатканыбыз, өмүр сүргөнүбүз бир мужиза. Бирок бул баалуу мужизалар уланып жаткандыктан, анын баа-баркына бара албайбыз жана адат сыяктуу кабыл алынып калган.Мужиза пайгамбардын акыйкат экенин далилдейт. Адамдар пайгамбарларды жалганга чыгарып, далил сураганда Алла Тааланын (пайгамбар колунда) жаратуусу менен ишке ашат. Кээ бир философтор мужизаны пайгамбарлар өздөрү жасайт деп ишенген. Башкача айтканда, адам күчү менен жасалат имиш. Пайгамбарлар өздөрүнүн тууралыгын мужиза аркылуу далилдейт.\n\n    Алардын оюнда мужиза пайгамбарлыктын далили эмес.Бирок ахли сүннөт аалымдары мужизанын ээси (фаали-и мухтар) Алла Таала деп айтышкан. Мужиза – Алланын адатынын, сүннөтүнүн, т.а. табият закондорунун пайгамбар колунда убактылуу бузулушу, кайталангыс өтө таң калычтуу окуя. Мужиза пайгамбарлардын инсаний сыпаты, күчү, дарамети менен байланышы жок. Ал – пайгамбарлыктын (нубувват) далили.Демек, ахли сүннөттүн акыйда-калам аалымдарынын көз карашында мужиза пайгамбарлыктын далили. Б.а. мужиза пайгамбардын тууралыгын тастыктайт. Пайгамбарды четке каккандар ал аткарган таң калычтуу нерсени кайталай албайт.\n\n   Кайталай алышы мүмкүн дагы эмес.Мужизанын түрлөрүМужизаларды негизинен 2 топко бөлүп карайбыз.\n 1) акылдык (аклий). Муну маанавий-моралдык мужиза десе да болот;\n2) сезимдик (хиссий). Муну маддий-материалдык мужиза десе да болот.О.э. хидаят жана халак мужизасы деп үчүнчү топту кошууга да мүмкүн.Аклий мужизаларАкылдык мужизалардын эң белгилүү өрнөгү Куран-и Карим. Б.а. Куран акыл менен аңдалат, түшүнүлөт. Пайгамбарыбыздын (с.а.в) аклий мужизаларынын алты түрүн сөз кылалы.Биринчиси: Пайгамбарыбыздын (с.а.в) жашоосу (сияр) алаканга салгандай таптак жана даана. Пайгамбар (с.а.в) илим, маданият жетишпеген цивилизациядан алыс чөлдө төрөлүп-өскөнүнө карабай, ал алып келген динди азыркы өнүккөн илим-билим жана технология жокко чыгара албады. Албайт дагы.Экинчиси: Мурда-кийин илим албаган, окуу-жазууну билбеген Азирети пайгамбар (с.а.в) 40 жашына келгенде пайгамбарлыгын жарыя кылуу менен, ааламда аналогу жок китепти – Куранды адамзатка сунушташы аң-таң каларлык нерсе. Ал 40 жашына чейин пайгамбарлык жана кудай жөнүндө эч кандай маалыматка ээ болбогон. Бирок 40 жашынан кийин ал сунган маалыматтар мен-мен деген аалымдарды жана философторду таңдандырган.Үчүнчүсү:\n\n Пайгамбар (с.а.в) кадыр-барктуу үй-бүлөнүн, күчтүү уруунун өкүлү болгонуна карабай, кордук коштолгон эң оор машакат жолду тандаганы маалым. Ага «ушул ишиңди таштап башчыбыз бол, ченемиз мал-мүлк берели, эң сулуу кыздарыбызды үйлөндүрөлү» дешкенде да көнгөн эмес. Жалпыга маалым болгондой, «оң колума Айды, сол колума Күндү карматсаңар да акыйкат жолдон тайбайм» деп андан бетер басым-кысымга жана кордукка кабылган. Демек, ар кандай сунуштан да кымбат нерсе – акыйкат болгон. Ал ошол жолду кыйынчылыкка кайыл боло тандап алган. Оорчулукка сабыр, барчылыкка шүгүр кылган. Кийин Медина мамлекетинин башчысы болгондо да өзүн падышадай, король, хандардай алып жүргөн эмес. Бул нерсенин бардыгы – анын пайгамбарлыгына гана далаалат кылат.Төртүнчүсү: Анын дубалары заматта кабыл болгон. Бул да пайгамбарлыгына акылдык далил. Мисалы, Ибн Аббаска (р.а.) дуба кылгандан кийин заматта аалым болуп калганын айтсак болот.Бешинчиси: Азирети пайгамбар Алланын уруксаты менен өтмүштөн жана келечектен кабар берген. Алардын баары 100 пайыз дал келген. Мисалы, Аммар бин Йасирдин шейит болушу, Стамбулдун каратылышы ж.б.Бешинчиси: Азирети пайгамбар Алланын уруксаты менен өтмүштөн жана келечектен кабар берген. Алардын баары 100 пайыз дал келген. Мисалы, Аммар бин Йасирдин шейит болушу, Стамбулдун каратылышы ж.б.Алтынчысы: Ыйык китептерде акыркы пайгамбардын келе турганы баяндалган эле. Мисалы, Тоорат, Забур жана Инжилде анын аты жана сыпаттары баяндалган. Аталган китептер өзгөртүлгөнүнө карабай, соңку элчинин Ахмад (Параклит) болору, ал да Ахмад (с.а.в.) экени ачык музижа.Пайгамбарыбыздын акылдык, манавий мужизалары көп. Биз айрымдарын гана эсептеп өттүк. Эң негизгиси окуу-жазууну билбей туруп, кемчиликсиз динди адамзатка сунганы тунук акылды аң-таң калтырат.Хиссий мужизаларХиссий мужизалар көз менен көрүлүп, сезүү органдары менен сезилгендиктен «маддий мужизалар» деп да аталат. Бул түрдөгү мужизалардын айрымдары адамдарга пайдасы жок, бирок пайгамбардын акыйкат экенине далаалат кылат. Мисалы, Аз. Мусанын аса таягы. Айрымдары болсо пайгамбардын өзүнө да, адамдарга да пайдасы тиет. Ошол эле учурда Алланын элчиси экендигин да бышыктайт. Азирети Мухаммеддин жашоосунда кеңири орун алган маддий-материалдык мужизаларды өз алдынча үч топко бөлүп карасак болот.Биринчиси: Аз. Пайгамбардын затына байланыштуу. Маселен, пайгамбарлык нурунун Аз. Адамдан Аз. Мухаммадга жетип келиши, пайгамбарлык мөөрү, пайгамбарыбыздын көркөм жана идеалдуу дене түзүлүшү ж.б.Экинчиси: Аз. Пайгамбардын сыпаттарына байланыштуу. Табиятынан адеп-ахлагынын кооздугу, салмактуу сүйлөшү, мээримдүү болушу, чыдамкайлыгы ж.б.Үчүнчүсү: Аз. Пайгамбардын зат жана сыпаттарынын сыртындагыларга байланыштуу. Маселен, Айдын экиге бөлүнүшү, Худайбия жана Табук согушунда манжаларынан суу агышы, Исра жана Миъраж мужизасы, аз тамактын көбөйүшү, ар кандай нерселердин салам бериши, курма дөңгөчүнүн ыйлашы ж.б.Хидаят жана халак мужизасы дегенде Аз. Мухаммедге чейинки пайгамбарлардын мужизалары камтылат. Ар бир пайгамбар Алланын уруксаты жана колдоосу менен мужиза көрсөткөн. Булар боюнча ачык-айкын баяндаган ишенимдүү булак – Куран болуп саналат. Эч бир өзгөрүүгө, бурмалоого, бузууга учурабаган Курандагы баяндалган пайгамбарлар мужизасы акыйкат болуп саналат (аларга ыйман келтирүү кажет). Мисалы, Салих пайгамбардын төөсү, Аз. Ыйсанын өлүүлөрдү тирилтүүсү. Ошондой эле башка пайгамбарлардын өз коомун акыйкатка чакырганына (таблиг) кулак салбай, кыйроого учурашы жөнүндөгү мужизалар да эске алынууда. Ыйык Куран нагыз акыйкат китеп болгондуктан, анда баяндалган мужизалар маддий, маанавий, аклий-хиссий мужиза болуп эсептелет.Мындан сырткары Алла Тааланын өз элчилерине берген жардамдары да бар. Буларды жардам мужизасы дейбиз. Мисалы, Бадр жана Ухуд согушундагы жардамдар.Куран мужизасыЫйык Куран эң улук мужиза. Ал бүтүндөй мужизалык талаптарга жооп берет. Адамдар жана жиндер кыяматка чейин Курандай китеп жаза алышпайт. Демек, Куран кыяматка чейин мужиза бойдон кала берет. Пайгамбарыбыз (с.а.в.): «Ар бир пайгамбарга өзүнүн доорунда жашаган адамдар гана ишене ала турган мужизалар берилген. Мага берилген мужиза болсо Алла Тааланын вахийлери (аяттары), – деген.[3]\n\n  أَمْ يَقُولُونَ افْتَرَاهُ قُلْ فَأْتُواْ بِعَشْرِ سُوَرٍ مِّثْلِهِ مُفْتَرَيَاتٍ وَادْعُواْ مَنِ اسْتَطَعْتُم مِّن دُونِ اللّهِ إِن كُنتُمْ صَادِقِينَ(Алар:) \n\n   “Аны  өзү ойлоп тапты”, – деп айтышты. Аларга: “Эгер айтканыңар чын болсо, Алладан башка каалаганыңарга (буддарыңарга) кайрылып, ойдон чыгарып болсо да ушул сыяктуу же ушуга окшош он сүрө түшүрүп көргүлөчү”, – деп айт”(Худ сүрөсү, 13).Курандын мужизалыгын 2 тараптан алып карасак болот.Биринчиси: Куран маани жана мазмуну боюнча кереметтиги (иижаз).Экинчиси: лафз жана услуб жагынан кереметүүлүгү (иъжазы).Куран маани жана мазмуну боюнча кереметтиги (иижаз) дегенде, ишеним негиздери, ибадаттар, укуктар, жазалар, адеп-ахлак, бейиш жана тозок, табият жана тарых ачык-айкын жана ырааттуу баяндалган. \n\nأَفَلاَ يَتَدَبَّرُونَ الْقُرْآنَ وَلَوْ كَانَ مِنْ عِندِ غَيْرِ اللّهِ لَوَجَدُواْ فِيهِ اخْتِلاَفًا كَثِيرًا«\n\n  Алар Куран[4] жөнүндө ой жүгүртүшпөйбү?! Эгер ал Аллахтан башканын сөзү болгондо, анда алар Курандан көптөгөн карама-каршылыктарды табышар эле»(Ниса сүрөсү, 82).Ыйык Курандагы ар бир аят негиздүү. Анда эч кандай бүдөмүктүк, карама-каршылык жана түшүнбөстүк жок. Эгерде түшүнбөстүк болуп жатса, анда көйгөй түшүнбөгөн адамда. Курандагы айрым аяттардын жана окуялардын кайталанып берилиши да анын мужизалыгына жана теңдешсиздигине далаалат кылат. Ошондой эле Куранда илимий акыйкаттарга каршы келген аят же өкүмдөр таптакыр жок. А илим Куран акыйкаттарын ачыктайт.[5]Лафз жана услуб жагынан кереметүүлүгү (иъжазы) боюнча айта турган болсок, Куран лафз-сөз жана услуб-методика жагынан да теңдешкис мужиза. Курандагы ар бир сөз чексиз даанышмандык жана кеменгерлик менен сыдыргыга салгандай жайгашкан. Аяттагы кайсы бир сөздү алып, ордуна башкасын коюп көрүүгө мүмкүн эмес (эгерде коюп көрсө да таптакыр окшошпой калат). Курандагы окуялар кыска-нуска. Куран услубу араб тилиндеги услубдардын эч бирине окшобойт. Анын услубу ырга окшой түшөт, бирок ыр эмес. Муун өлчөмдөрү (вазн) жана уйкаштыктары (кафия) бар сыяктуу болсо да, түпкүрүндө андай эмес. Окуганга оңой, жаттаганга жеңил. Кулакка угумдуу, көкүрөккө жугумдуу. Укканда кандайдыр илахий обон (мусико) жаңыргансыйт, бирок обон-музыка да эмес, симфония эмес, нота да эмес! Мына ушундай укмуштуудай өзгөчөлүгү, көркөмдүгү, кайталанбастыгы менен чын эле кудай тааланын сөзү экени көрүнүп турат көрө билген адамга.Арабдарда сөз маданияты абдан өнүккөн доордо Ыйык Куран баарын басып түшкөнү маалым. Сөз баккан кеменгерлер, акындар, чечендер, билгелер аң-таң калган. Мына ушундай мужизалуу керемет китеп алып келген пайгамбарга баш ийиштин ордуна, тилекке каршы, аны менен согушушкан. Сөз маданияты өнүккөн арабдар кара жанын тиштеп, өлүмдү көзгө алып согушуу жолун тандап алган. Бирок согушуунун ордуна Куранга окшогон китеп жаза коюшса оңой болот беле! Албетте, жаза алышкан эмес. Арабдар эле эмес, кыяматка дейре эч ким Куранга окшош китеп жаза албайт. Анткени ал Алланын сөзү. 1500 жылдан бери ислам душмандары ар кандай жолго баш уруп келет, бирок андай ыйык китеп жазуу колдорунан келбеди, келбейт дагы. Анын кереметтүүлүгүнө баш коюп, акыйкат жолго келиштин ордуна кастыгын күчөтүп, өрттөп, жыртып, сууга агызышты. Куранды жок кылуу аракети далай жасалды. Бирок, Ыйык Куран (момундар себептүү) кыяматка чейин сакталат. Анткени Алла Таала аны өз кепилдигине алган.\n\n  إِنَّا نَحْنُ نَزَّلْنَا الذِّكْرَ وَإِنَّا لَهُ لَحَافِظُونَ«\n\n  Чынында Куранды Биз түшүрдүк. Эми аны өзүбүз сактайбыз»(Хижр, 9).\n\nСамидин кары Атабаев, \n[1] Калбердиев, «Калам: Ахли сүннөт теологиясы», 121-б.\n[2] Тафтазани, Шархул-Макоосид, 2-т., 175-76.\n[2] Тафтазани, Шархул-Макоосид, 2-т., 175-76.\n[3] Бухари, Иътисам, 1\n[4] Курандын маани-маңызы тууралуу\n[5] Келам: Тарих, Эколлер, Проблемлер//Сефахеттин Гөлжүк, Сүлейман Топрак, -б.б.",
            "image": "https://github.com/gulzigit22/dinbil/blob/main/assets/image.jpg"
        },
        {
            "title": "ЖИНДЕР ААЛАМЫ",
            "description": "Мээримдүү жана ырайымдуу Алланын аты мененЭл арасында көп талкууланган темалардын бири жиндер ааламы болуп саналат. Ыйык Куранда жиндердин бар экендиги боюнча ачык билдирилген. Ал тургай «Жин» сүрөсү да бар. Жиндер адамдар сыяктуу эркек-ургаачыга бөлүнөт жана ичип-жешет. Төрөлүшөт жана өлүшөт. Алардын адамдардан мурда жалынсыз оттон жаратылганы Ыйык Куранда айтылат. وَلَقَدْ خَلَقْنَا الإِنسَانَ مِن صَلْصَالٍ مِّنْ حَمَإٍ مَّسْنُونٍوَالْجَآنَّ خَلَقْنَاهُ مِن قَبْلُ مِن نَّارِ السَّمُومِАкыйкатта, Биз шыгыраган кебетелүү[1] кургак чоподон инсанды жараттык. Жиндерди андан мурун түтүнсүз оттон жаратканбыз (Хижр сүрөсү, 26-27).Башка аятта:وَخَلَقَ الْجَانَّ مِن مَّارِجٍ مِّن نَّارٍЖиндерди түтүнсүз жалындан жаратты(Рахман сүрөсү, 15).Жиндер адам пендеси сыяктуу эле ибадат кылууга милдеткер (мукаллаф).وَمَا خَلَقْتُ الْجِنَّ وَالْإِنسَ إِلَّا لِيَعْبُدُونِ«Мен жин жана адамдарды өзүмө сыйынуулары үчүн гана жараттым» (Заарият сүрөсү, 56).Жиндерге да тандоо укугу берилгени белгилүү. Алардын да момундары, каапырлары, итааткөйлөрү жана тоңмоюндары бар. Алланын буйругуна баш ийбеген каапырлары тозокко түшсө, дин жолунда момун болуп жашап өткөндөрү бейишке кирет (жиндердин бейишке кирер-кирбеси боюнча ихтилаф бар). Себеби, аларга да эскертүү берилген:يَا مَعْشَرَ الْجِنِّ وَالإِنسِ أَلَمْ يَأْتِكُمْ رُسُلٌ مِّنكُمْ يَقُصُّونَ عَلَيْكُمْ آيَاتِي وَيُنذِرُونَكُمْ لِقَاء يَوْمِكُمْ هَذَا قَالُواْ شَهِدْنَا عَلَى أَنفُسِنَا وَغَرَّتْهُمُ الْحَيَاةُ الدُّنْيَا وَشَهِدُواْ عَلَى أَنفُسِهِمْ أَنَّهُمْ كَانُواْ كَافِرِينَ«Эй, жиндердин жана адамдардын топтору! Чын эле силерге Менин аяттарым жана мына ушул Күн тууралуу айтып эскерткен силердин өзүңөрдүн араңардан элчилер келген жок беле?» Алар: «Биз өзүбүзгө өзүбүз каршы күбөлүк беребиз», – дешет. Бул дүйнөнүн жашоосу аларды азгырып кеткен. Өздөрүнүн каапыр болгондуктары тууралуу өздөрүнө каршы күбөлүк беришет» (Анаам сүрөсү, 130).Жиндер Алла Таала жараткан алсыз жаратыктардын бири. Алланын уруксаты болмоюн адамга жакшылык да, жамандык да кыла албайт. Демек, жиндерден коркуу туура эмес. Ал эми ашкере коркуу жана ыйыктоо акыйдага (ыйманга) зыянын тийгизет.Жиндер да периштелер сыяктуу көрүнбөгөн жаратыктар (махлукат) болуп, ар кандай кейипке кубула алышат. Алар түрдүү кишинин жана айбандын көрүнүшүнө айлануу жөндөмүнө ээ. Ыйык Куранда билдирилгендей, Азирети Мухаммед (с.а.в.) жиндердин да пайгамбары – Расулу-Сакалайн.Адам баласы жиндерди көрө албайт, бирок алар адамдарды көрөт. Бул боюнча Ыйык Куранда айтылган (Арааф сүрөсү, 27). Жаралган өзгөчөлүгү жана узак жашай алышы менен инсандардан айырмаланган жиндер киши колунан келбеген иштерди кыла алат. Бирок аларды өтө кудиреттүү, өтө күчтүү, кайыптарды жана сырды билет деп ишенүү туура эмес. Ошондой эле адамга кандайдыр бир (күнөө) иштерди мажбурлап жасата албайт. Бирок адам баласы жиндерди кандайдыр бир иштерди жасата алышы мүмкүн. Буга Азирети Сулайман пайгамбардын (а.с.) жиндерди башкарганы далил боло алат.Жиндер боюнча негизсиз апыртуу, көбүртүп-жабыртуунун кереги жок. Жогоруда айтылгандай, алар Алланын уруксатысыз адам пендесине пайда да, зыян да бере албайт. Жиндердин узак жашашын жана адам колунан келбеген нерселерди жасай алышын Алла Таала жиндерди адамдардан үстүн (жогору) кылып жаратты деп ойлоо туура эмес.Эгерде жин кайсы бир адамды жактырып же өчөшүп калса, ага тийиштик (тасаллут) кылышы ыктымал. Ошол эле учурда кудай жиндерге уруксат берип, адамдарды кордотот деп да түшүнбөө керек. Жиндер адамга тийишкен фактылар өтө сейрек кездешет. Жиндердин даарышынан оолак болуу үчүн таза жүрүү керек. Ибадаттарды аксатпай, Алла Таалага дайыма жалбарып, шайтандын адамдар жана жиндерден турган армиясынан коргоону суроо керек.Жыйынтык катары айта турган болсок, жин айрым учурларда адамга тасаллут (дааруу, уруу, тийиштик) кылышы мүмкүн. Адамга жин киреби деген маселеге келсек, наста (Куран жана сүннөт) «кирет» деп так айтылган эмес. Айрым ханафи аалымдары кирет дешкен. Жиндер да адамдар сыяктуу алсыз жаратыктардын бири экенин эстен чыгарбашыбыз керек. Бирок жин маселесин оголе көркөмдөп, көбүртүп-жабыртып, мистикалык окуяларды токуп, адамдарды, өзгөчө жаш балдарды коркутуп-үркүтүүгө негиз жок. Ал эми жин кирбеген эле адамдарды финансылык кызыкчылык үчүн «сага жин кириптир» деп шантаж кылып, коркутуп, психологиялык жактан таасир өткөрүү – күнөө үстүнө күнөө.Алла Таалам момундарды каапыр жиндердин тасаллутунан жана шайтандын жамандыгынан коргосун. Оомийн!Самидин кары Атабаев, ",
            "image": "https: //github.com/gulzigit22/dinbil/blob/main/assets/namazubakyt.jpg"
        },
        {
            "title": "  «АЧ КӨЗГӨ ДҮЙНӨНҮ БЕРСЕҢИЗ ДА ТОЙБОЙТ»",
            "description": "  Колуңузда барына шүгүр кылсаңыз көбөйөт. Ачкөз болсоңуз, баарын жоготосуз. Анткени адамдын бактысына ач көздүгү тоскоолдук кылат. «Байлык, бийлик бир тыйын, бакыт табуу эң кыйын» демекчи, байлык сиз үчүн кызмат кылбастан, сиз байлыктын артынан кууп жүрүп, ден-соолукту, жакын досторуңузду жана туугандарды жоготууңуз мүмкүн. Ошондой эле эң негизгиси адамгерчилик сыпатты жоготуу коркунучу бар. Ачкөз адамдар тууралуу Пайгамбарыбыз (с.а.в.): «Адам баласы эки өрөөн жык жайнаган малы болсо, дагы бир үчүнчү өрөөндү самайт. \nАдам баласынын курсагын топурак гана тойгузат. Аллах тообо кылган адамдын тообосун кабыл кылат», – деп айткан.\nДемек, ач көзгө дүйнөнү берсеңиз да тойбойт. Айрыкча азыркы учурда өлкөбүздөгү ижарага батир берүүчүлөр беш манжасын оозуна тыгып алып, күн сайын ижара акысын себепсиз көтөрүп, башка мусулман бир туугандарына зулумдук кылып жатат. \n    Кыштын суук күндөрүндө башка айласы жок жашап жаткандар ич-ичинен нааразылыгын билдирсе, ал акчанын берекеси болбойт. Берекеси жок миң сомуңуз бир сомдой эле иштелип кетет. Эң өкүнүчтүүсү, бир мусулмандын көңүлүн оорутуу болуп жатат. Бул тууралуу Пайгамбарыбыз (с.а.в.): «Бул дүйнөнүн мал дүйнөсү көздүн жоосун алат, таттуу болот. Ким бул байлыкка ачкөздүк кылбастан, көңүл байлыгы менен ээ чыкса, анда байлыгы өзү үчүн берекелүү болот. Бирок, ким жүрөгүндө сараңдык жана ачкөздүгү менен байлыкты кааласа, жеп тойбогон киши сыңары ал кишинин байлыгынын берекеси качат. Берген кол алган колдон өйдө», – деп айткан.\n     «Аз болсо да адал болсун» демекчи, коомдо ынсаптуу болуп, өзүн гана эмес, өзгөлөрдү да ойлогон адамгерчиликтүү адамдар көбүрөөк болсо экен. Пайгамбарыбыз (с.а.в.): «Чыныгы байлык мал-мүлктүн көптүгүндө эмес, көңүлдүн токтугунда» – деп айткан.Кепиндин чөнтөгү жок экенин унутуп калган окшойбуз же эч эле өлбөчүдөй жүрөбүз. Айтор, «байлык – колдун кири» дегендей, өлгөндөн кийин аны өзүңүз менен кошо алып кетүүңүз мүмкүн эмес. Бирок ага чейин алдын ала жөнөтүү мүмкүнчүлүгү боюнча Пайгамбарыбыз (с.а.в.): «Адам баласы «Байлыгым! Байлыгым!» – дейт. Эй адам баласы! Жеп-ичкениңден, кийип эскирткениңден жана садака берип (акыретте сообун алуу үчүн) алдын ала жибергениңден башкасы сенин байлыгыңбы?» – деп айткан.Аллахым баарыбызды сараңдык жана ач көздүктөн өзү сактаган болсун. Жүрөктөрүбүзгө тынчтыкты, бейпилдикти насип кылып, үй-бүлөлүк бакыт берсин.\nАлибек Акпарали уулу",
            "image": "https: //github.com/gulzigit22/dinbil/blob/main/assets/namazubakyt.jpg"
        },
        {
            "title": "«МУРАСКОРУ ЖОК БАЙЛЫК»",
            "description": "  Азыркы учурда бош жаткан буюмду же мал-мүлктү табуу кыйын. Анткени адамдар отурукташкан жерлерин, колдонгон буюмдарын менчиктештирип ээлик кылууга аракеттенишет. Бирок биз байкабаган чоң байлык ээсин күтүп, кароосуз жаткандай. Бизге мурас катары калган байлык тууралуу Пайгамбарыбыз (с.а.в.): «Ким илим алуу үчүн сапарга аттанса, Аллах ага бейишке баруучу жолду жеңилдетет. Периштелер сүйгөндүктөрүнөн илим талап кылган адамдарга канаттарын жаят. Суудагы балыктардан баштап жер жана асмандагы жан-жаныбарлардын баары аалым адамдын күнөөлөрүнүн кечирилишин Аллахтан тилейт. Аалымдын аабидден (ибадат кылган адамдан) артыкчылыгы, (жарыктын жана кооздугу жагынан) Айдын башка жылдыздардан артыкчылыгындай. Акыйкатта, аалымдар – пайгамбарлардын мураскорлору. Пайгамбарлар мурас катары алтын жана күмүш ташташкан эмес. Алардын калтырган жалгыз мурасы – илим болуп эсептелет. Ошондуктан, ким аны алууга умтулса, чоң ийгиликке жетишет», – деп айткан. Илим бир жерде турбайт, ал кайсыл жерде талап пайда болсо, ошол жакты көздөй жыла берет. Эске салсак, ислам илимдери да Мекке жана Мадинадан кийин, Куфа, Басра, Багдат, Самарканд жана Андалус болуп жер которуп турган. Анткени бул тууралуу Пайгамбарыбыз (с.а.в.): «Аллах, бизден бир сөз угуп, аны (башкасына) ошондой жеткирген кишинин жүзүн жарык кылсын. Маалыматка жеткен канчалаган инсандар бар, кабар угуп (жана аны башкаларга жеткирген) кишиге караганда, алардын түшүнүү жөндөмдүүлүктөрү жогору…» – деп айткан.Буга мисал катары ислам динин алгач арабдар кабыл алып, аят-хадистерди өз учурунда угуп, аны кийинчерээк динди кабыл алган фарс жана түрк тилдүү элдерге ошондой жеткиришкен. Анын мөмөсү катары Орто Азиядан ислам динине зор салым кошкон белгилүү аалымдар пайда болду. Демек ал учурда аталган байлык өз мураскорлорун таба алган. Ал эми учурда ислам илимдери үчүн мураскор болууга аракетибиз канчалык деңгээлде жүрүп жатат? Туура, өлкөбүздөгү дин эркиндиги ибадат жана ишеним боюнча бир топ диний сабатсыздыктарды жоюуга мүмкүнчүлүк берди. Бирок ислам илимдери ал менен гана чектелбейт. Тарыхка көз чаптырып көрө турган болсок, медицинанын атасы катары Ибн Сина, химиянын атасы катары Жабир бин Хайан болсо, алгебранын атасы катары Мухаммад ибн Муса аль-Хорезми болуп жатат. Ал эми алгачкы жолу робот жасоо менен физикада Аль-Жазари, алгачкы жолу дүйнө картасын чийген Мухиддин Пири жана башка илимдерде зор салым кошкон Фараби, Беруни сыяктуу белгилүү ислам аалымдарынын китептеринин көпчүлүгү сакталбай, аз гана өлчөмдө калган болсо да, аны татыктуу улантып кете албай жатабыз. Анткени биз бул аалымдардын эмгектери тууралуу жаап жашырылгандыктанбы, айтор көп маалымат алган эмеспиз. Илим алууда ээрчүү жана изденүү бар. Эгер устат мыкты болсо, ээрчүү эң ыңгайлуусу болуп саналат. Бирок устаттарыңыз сиздин тарыхыңызды бурмалап үйрөтүп жатса, анда өз алдынча изденүүгө аракет кылууңуз керек. Ошондуктан, ислам дининде устатты тандоо маанилүү болуп саналат. Анткени жаш бутак тез ийилет демекчи, устатыңыз сизге көрсөткөн жолду туура деп эсептейсиз. Биз жогоруда аталган ислам аалымдары сыяктуу жаңыча ачылыштар жасоону элестетип кыйын көрүшүбүз мүмкүн. «Кыбыраган кыр ашат» дегендей же болбосо Ибрахим (а.с.) пайгамбардын окуясындагы суу ташыган чабалекей сыяктуу аз да болсо, өзүбүздүн күчүбүз жеткенче илим мурасына татыктуу болууга азыртадан баштап аракет кылалы. Аллахым илим жолунда жүргөндөрдүн зээнин ачып, илимдерин көбөйтө көр.\n\nАлибек Акпарали уулу  ",
            "image": "https: //github.com/gulzigit22/dinbil/blob/main/assets/namazubakyt.jpg"
        },
        {
            "title": "«КЫЙЫНЧЫЛЫККА САБЫР КЫЛУУ»",
            "description": "  Кыйынчылык башыбызга келгенде, анын артында жакшылыктар күтүп турат деген жакшы ниет менен чыдамкай жана аракетчил болуубуз керек. «Жакшы ниет жарым ырыс» дегендей, бул нерсе адамдын кыйынчылыктарды жеңип чыгуусуна түрткү берет. Жада калса, сыноо болуп келген кыйынчылык бир жакшылык болуп саналат. Себеби, кыйынчылыктар күчтүү адамдарды тарбиялап чыгарат. Кыйынчылыкка чыдабай өз жанын кыйгандар тууралуу Пайгамбарыбыз (с.а.в.): «Бириңер дагы башына келген кыйынчылыктан улам өлүмдү каалабасын. Эгер кескин түрдө өлүмдү кааласа, «Алла Таалам, жашоо мен үчүн пайдалуу болсо мага өмүр бер, өлүм мен үчүн пайдалуу болсо жанымды ал» деп айтсын», – деп буюрган.Пайгамбарыбыз Мухаммад (с.а.в.) Ислам динин жайылтууда көптөгөн кыйынчылыктарды баштан өткөргөндүктөн, кыйынчылыкка кабылган мусулмандардын көңүлүн көтөрүү максатында «Мусулмандар менин башыма келген кыйынчылыктарды көрүп, баштарына келген кыйынчылыктарга каршы кайраттуу болушсун» деген. Кыйынчылыктан кутулуунун жолдорун издеп, тынымсыз аракет жасоодо сөзсүз Аллага жалбарып дуба аркылуу жакшылык сурагандарга Пайгамбарыбыз (с.а.в.): «Бирөөңөрдүн башына бир кайгы келгенде, биз Аллага таандыкпыз жана ага кайтуучубуз. Аллах Таалам! Башыбызга келген азап-тозоктун сообун сенден гана күтөбүз, ушул себептен улам мага сыйлык бер, мен үчүн аны эң жакшысы менен алмаштыр», – деп насааттарын айткан. Бул сыноо дүйнөдө жакшылык жана жамандык менен сыналып, аны ийгиликтүү жыйынтыктап алуу чоң бакыт. «Кеңешип кескен бармак оорубайт» демекчи, башыбызга кыйынчылык келгенде ага сабыр кылып, улуулардын кеп-кеңешине кулак салыңыз. Анткени Пайгамбарыбыз (с.а.в.): «Эң негизги сабырдуулук, кыйынчылыкка алгач дуушар болгондо көрсөтүлүшү керек», –  деп айткан. Ошондой эле, кыйынчылык адамдын күнөөлөрүнө кепил болуусу жөнүндө Азирети Айша (р.а.) риваятында айтылган. Пайгамбарыбыз (с.а.в.): «Кирип кеткен бир тикенек болсо дагы башыбызга келген ар бир кыйынчылык, мусулмандын күнөөлөрүнө кепил болот», –  деп айткан. Ошондуктан чыныгы момун-мусулман катары башыбызга жакшылык келсе шүгүр айтып, жамандык келсе сабыр кылып, эсепсиз соопторго ээ болуп, ар түрдүү кыйынчылыктарга сынбаган эрки күчтүү, Аллага сүйкүмдүү пенделерден бололу.\nАкпарали уулу Алибек ",
            "image": "https: //github.com/gulzigit22/dinbil/blob/main/assets/namazubakyt.jpg"
        },
        {
            "title": " «НАМАЗ – БЕЙИШТИН АЧКЫЧЫ»",
            "description": " Алла Таалам өзүнүн пенделерине 5 нерсени парз кылды:\n1. Шахадат (күбөлүк келимеси);\n2. Беш убак намаз окуу;\n 3. Зекет;\n 4. Орозо кармоо (жылына бир жолу Рамазан айында);\n 5. Хаж ибадатын аткаруу (өмүрүндө бир жолу).Бул беш парздын ичинде Алла Таала пендесине бүтүндөй эки дүйнөнүн бактылуулугун тартуу кылган. Ар биринде Алла Тааланын жакшылыгы, нээматы бар.Ушулардын ичинен намазга токтоло кетсек.Намаз – бул Аллах Субхану уа Тааланын пендесине берген эң чоң белеги, ибаадаттардын эң жогорку даражадагысы. Кыяматта ыймандан кийин эле  сурак намаздан башталат. Намаз пенденин Жаратуучусу менен болгон баарлашуусу, анткени, намаздын ичинде бир канча ибадаттар бар. Мында даарат, ниет, Аллага сажда кылуу, Пайгамбарга (салаллаху алейхи уа саллам) салават айтуу, дуа, зикир камтылган. Намаз менен пенде өзүнүн Эгеси болгон Алла Таалага жакындайт, туура жолго багыт алат, ыйманын бекемдейт, жүрөгү, денеси тазарып, жан дүйнөсү тынчтык табат, Акыреттеги эң биринчи суракка даярданат. Эң негизгиси Бейиштин ачкычын алуу мүмкүнчүлүгүнө ээ болот. Бул тууралуу хадистин маанисинде төмөндөгүчө айтылат: «Бейиштин ачкычы – намаз, намаздын ачкычы – даарат» (Ахмаддын Муснады).  Намаз бул – шайтан наалатына каршы болгон эң күчтүү курал. Ким беш убак намазына бекем болуп, ар дайым чын ыклас менен окуп жүрсө, эки дүйнө бактылуулукка жетет. Намаз себептүү денебизди, жүрөгүбүздү тазалап, ой-пикирибизди, кулк-мүнөзүбүздү оңдой алабыз. Алла Таала баарыбызды беш убак намазга бекем болуп, намазыбызды тургузуп, Өзүнүн ыраазычылыгына жеткенге тауфик берсин! Абдурашид ажы Юнусов ",
            "image": "https: //github.com/gulzigit22/dinbil/blob/main/assets/namazubakyt.jpg"
        },
        {
            "title": "«КАБЫЛ БОЛГОН ДУБА»",
            "description": "  Бир мечитте көп жылдан бери имаммын. Канчалык ишенесиңер билбейм, бирок бул окуянын сыр бойдон калышын каалаган жокмун.Кечээ, шам намазы окулуп бүтүп, эл тарап кеткен соң, мечитте эки киши калды. Экөө эки бурчта дуба кылып отурду. Бирөө ыйлап атты, экинчиси кубанып жаткандай көрүндү. Бирок экөө тең биздин жамааттан эмес эле. Ичимден «Кой, буларды күтө турайын. Балким жардамым тийип калар» деп, чыга беришке отуруп, китеп окуй баштадым. Улам башымды көтөрүп карап коюп, тигилерди күтүп аттым. Жакшынакай кийинген киши бир маалда «Амиин» деди. Үнү кату чыккандыктан мечит жаңыра түштү. Өйдө туруп жаныма келди да «Таксырым, бул конвертти алыңыз. Балам өтө кату ооруп атты эле. Доктурлар «Бир канча күндүк өмүрү калды. Жашап кетиши кыйын, бирок дуба кылганды уланта бер» дешкен. Садака бергенди да, дуба кылганды да үзгөн жокмун. Кудайга шүгүр, азыр уулум үйдө. Апасынын кучагында. Жараткан шыпаа берип, айыгып кетти. Мен болсо эки рекет шүгүр намазын окудум, эми «уулум айыгып кетсе берейин» деп атап койгон садакам бар эле, ошону берейин дедим эле. Өзүңүз муктаж болгондорду таап, берип коёрсуз. Макулбу?» – деди. «Макул, тууганым», – дедим. Ошентип, ал чыгып кетти. Мен, «55 жаштамын, көп кишиге жардам бергенге аракет кылып келем. Бул жерде эч ким жок, эмне көйгөй бар, айт тартынбай» дедим.«Таксырым, эки уулум бар. Жакында эле бир жумушка киргем. Айлыкка чейин дагы көп убакыт бар. Ошондуктан акча жок болуп турат. Уулдарымды мектепке даярдаганга тыйын жетпей атат. Карыз сураганга да ылайыктуу киши жок. Жан дүйнөм эңшерилди. Дуба кылдым, Жараткандан жардам сурадым», – деди муңга батып. «Бир тууганым, азыр айтсам ишенбейсиң. Бирок сенден мурда чыккан киши мага конверт таштап кеткен. «Муну муктаж болгондорго берип кой», – деди эле. Дубаң кабыл болуптур, муну ал да, эки тентектин сумкасын китеп-дептерге толтур. Кубанып эле жатып калышсын» – дедим да конвертти сундум. Албай атканынан, араң көндүрдүм. Конвертте канча акча бар экенин санамак турсун, ачкан да эмесмин. Кубана түшкөн киши конвертти колуна кармаган бойдон үйүнө жөнөдү. Андан соң отуруп мындай деп шүгүр келтирдим: «Аллахым, садака бергенди да, акчага муктаж болгонду да, мечиттин имамын да бир жерден жолуктурдуң. Конвертти ачып да караган жокмун. Себеби, мен ишенип турам, Сен конверттин ичине муктажга керек болгон өлчөмдөгү акча салдырдың. Мени ушул ишке себепчи кылдың. Аллахым, сага чексиз шүгүрлөр болсун!» Чындыгында Аллахым алакан жайган пендесинин колун куру калтыргандан уялат. Биз канчалык алакан жайып сурансак, Аллахым биздин колду куру калтырбайт. Анткени Алланын казынасы кең. Жердин түбүндөгү курттун ырыскысын берип жаткан Аллахым, эч качан сизди, бизди унутуп койбойт. Канчалык кайгыга батып, же болбосо кубанычка оронуп турсак дагы Аллахыма алакан жайып, Аны аруулоону унутпайлы.\n Эрнис Уметов ",
            "image": "https: //github.com/gulzigit22/dinbil/blob/main/assets/namazubakyt.jpg"
        },
        {
            "title": "«СӨЗДӨ СЫЙКЫР БАР»",
            "description": "  Оболу мен сиздерге бир суроо салайын, окурман. Азыркы күндө сөз күчтүүбү же акчабы? Бул суроого ар ким ар кандай жооп бериши мүмкүн. Кай бири акча десе, кай бири сөз деп айтышар. Мен бул суроонун сөз күчтүү дегенине кошулар элем. Себеби, жылуу сөз менен жыланды ийинден чыгарып, тоң моюнду жумшартып, оорулууну сакайтып, бир айылды экиге бөлүп, эки айылды бир түндүккө бириктирсе болот. Ата-бабаларыбыз кара сөздү жорго сымал жорголотуп, топчудай сөзгө, тоодой маанини камтып, кара кылды как жарып, дил түзөлсө, тил түзөлөт, тил түзөлсө сөз түзөлөт деп ар бир сөзүнө абай салып,артынан элди ээрчите билген. Азыркы күндө оюбузга эмне келсе ошону балп этире айта салып, көпчүлүк кезде бармак тиштеп олтурган күнүбүз жок эмес. Кээде ошол сөзүбүз жашообузга жарака берип, тагдырыбыздын талкаланышына себеп болууда. Анткени сөздө, биз билбеген күчтүү энергия бар. Азирети пайгамбарыбыз Мухаммеддин (САВ) “Сөздө сыйкыр бар”, – деген маанидеги хадиси бар. Ооба!  Сөздө сыйкыр бар. Бирок кандай сөздө? Жүрөктөн чыккан сөздө деп ойлойм. Кээде бир адамга жакшылык жасап батасын алсаң, жан дүйнөң балкып, жашооң жакшырганын байкайсың. Ошол эле маалда бирөөнү сыздатып, каргышына калган адамдын жыргаганын көрбөйсүң. Эми карасаңыз, бир эле ооздон чыккан сөз адамдын жашоосун астын-үстүн кылат. Кээде ооруп доктурга барсаң доктурдун, “Сенде баары жакшы, эч сарсанаа болбо”, – деген сөзү ооруп жаткан жериңди унуттуруп салат. Ошол эле маалда доктурдун капалуу сөзү ооруңа оору кошуп, өмүрүңө сур булутту сүрүп келет. Мынча болду Пайгамбарлардын тарых-таржымалына токтоло  кетейинчи. Ар бир Пайгамбарга Алла Таала тарабынан бир мужиза берилген. Мисалы, Иса пайгамбарга табыпчылык. Иса алейхисалам өлгөн адамды тирилте алган. Муса пайгамбарга сыйкырчылык. Деңизди экиге бөлүп, таягын жылан кылган. Ал эми сүйүктүү пайгамбарыбыз Мухаммедге (САВ) көптөгөн мужижалар берилсе, ошонун ичинен эң күчтүүсү СӨЗ болуп саналат. Себеби, ошол доордо сөздүүлөр эл алды болуп, сөзү менен элдин өздөрүнө каратып келген. Керек болсо Пайгамбарыбызды сыйкырчы, анын сөзү арбап алат, аны менен сүйлөшпөгүлө деген чакырыктар көп болгон. Пайгамбарыбыздын сөзүн уккан адам эч качан башка сөздү муюп угушкан эмес. Пайгамбарыбыздын оозу менен Ыйык Куран жана улуу сөздөр Алла Таала тарабынан айтылып турган. Пайгамбарыбыздын байлыгы, бийлиги болгон эмес. Анын өзүнө жарашкан сөзү, сөзүнө жарашкан Өзү болгон. Пайгамбарыбыз артына алтын, күмүш калтырган жок. Бирок артына ыйык Куранды жана сүннөт-хадисин калтырды. Ал экөө тең сөздөн турат. Демек, акыркы пайгамбар Мухаммед (САВ) болсо, кыяматка чейин анын айткан сөзү жыл жаңырып жашай берет. Кечээги салынган имарат эртен кулашы мүмкүн, бирок Пайгамбарымдын сөзү эч качан эскирбейт жана өчпөйт. Пайгамбарыбыз айтты: “Сүйлөсөң жакшы сүйлө, болбосо унчукпа”. Урматтуу окурманым! Кай жерде болбойлу сүйлөөр сөзүбүздү жети өлчөп, бир кесип сүйлөйлү. Себеби биздин сөз, биздин эртеңки жашообуз, эртеңки аброюбуз. “Тилден кыйын доо жок, тилден кыйын жоо жок” – деп айтылат. “Кылычынан кан тамганды, тилинен бал тамган жеңген” экен. “Бир сөз көңүл даарылайт, бир сөз көңүл жаралайт”, –деп бекеринен айтылган эмес. Эрнис Уметов",
            "image": "https: //github.com/gulzigit22/dinbil/blob/main/assets/namazubakyt.jpg"
        },
        {
            "title": " «ҮЙ-БҮЛӨГӨ ЖАНА АТА-ЭНЕГЕ ЖАКШЫЛЫК КЫЛУУ»",
            "description": "   بسم الله الرحمن الرحيم \n\n    үй – бүлөгө жакшылык кылуу Эсепсиз нематтарды өз пенделерине тартуулаган Аллах Таалага бардык мактоолор болсун. Үммөткө туура жолду көрсөткөн эң сонун үлгүлөрдүн ээси пайгамбарыбызга (с.а.в) Аллахтын рахмады жана саламы болсун.Жараткан зат Өзүнүн мээримдүүлүгү менен инсандарга чексиз жакшылыктарды тартуулаган. Ошол жакшылыктардын арасынан бизге өйдөдө өбөк, ылдыйда жөлөк болсун деп үй – бүлөнү тартуулаган. Үй – бүлө ата – эне, эрди - катын, бала – чака жана бир туугандардан түзүлөт. Андыктан мен үй – бүлөгө жакшылык кылуу жөнүндө төрт бөлүктө кыскача отүрдө баяндайм.1) Ата – энеге жакшылык кылуу2) Жубайлар арасындагы мамиле,3) бала – чакага ырайымдуу болуу 4) Бир туугандар менен жакшы мамиледе болуу.\n\n   Ата – энеге жакшылык кылуу\n\nفبر الوالدين مما أجمع على وجوبه علماء المسلمين    \n\n Ата – энеге жакшылык кылуу фарз экендигине бардык ислам аалымдары бир ооздон ынанышкан.Исра сүрөсүнүн 23 – 24 – аяттарында ата – энеге жакшылык кылуунун парз экендигин Аллах Таала Өзү баяндаган.Эгең силерге Анын Өзүнөн башка эч кимге сыйынбоону жана ата – энеңерге жакшылык кылууну буйруду. Эгер алардын бирөө же экөө тең карылык куракка жетсе аларга «уфф» дебе, аларга мээримдүү канатыңды кенен жайып «Эгем! Алар мени кичинемден чоңойтуп өстүргөндөй аларды мээримиңе бөлө» - дегин. (Исра 23,24) Бул аятта эң биринчи Аллахка шерик кошпостон ибадат кылуу парз экендиги билинди. Ошондуктан ата – энеге жакшылык кылуу жагы Аллахка ибадат кылуунун бир бөлүгү болот. Аллах бул аятта ата – энеге «уфф» - деп айтпагын деп айтты. Мунун түшүнүгү – ата – энеге бир гана «уфф» деген сөздү айтпаш эмес. балким жаман сөздөрдүн эң жеңили «уфф» деген сөз. Ата – энеге «уфф» деп айтуу харам болгондон кийин андан дагы жаманыраак сөздөр менен каяша айтуу ого бетер тоң моюндука жатат. Аяттын уландысында Аллах Таала буйрук сөз менен кайтарып, «сен аларды зекибе» деп айткан. М.а сенден аларга болгон жаман кылык да чыкпасын. Колуңдан алар эч кандай зыян көрбөсүн. Аллах Таала өз ата – энеңе сөз менен да кол менен да зыян жеткирүүдөн тыйгандан кийин, жакшы сөз менен ата – энеге жакшылык кылууну буюруп: «Сен аларга жумшак сөз айткын» - деди. М.а жылуу – жумшак сөздөрдү урмат жана адептүүлүк менен тартуулаш зарыл. Аяттын уландысында Аллах Таала ата – энеге мээримдүүлүк канатыңды жайууга буйурган. Аларга мээримдүүлүк кылуу бир гана тирүү кезинде эмес, кайтыш болуп кеткенден кийин дагы таасири кала берет. Анткени Аллах Таала ушул аятты аларга дуба кылган деген өкүм менен аяктады. Жогорудагы аяттын тафсиринде жалпы түрдө айтылган. Б.а ата – эне каары болсун, же жаш болсун, бай болсун же кедей болсун, акылдуу болсун же акылсыз болсун. Кала берсе ата – энеси мусулман эмес болсо дагы аларга кызмат кылуу, урматтап сыйлоо зарыл. Бардык ислам аалымдары ата – эненин адилетүү же күнөөкөр экендигин карабастан аларга жакшылык кылуу ваажып дешкен. Себеби күнөөкөр болуу ваажиптик деңгээлди сындырбайт.\n\n قال في الفواكه الدواني: ومن الفرائض العينية على كل مكلف بر الوالدين أي الإحسان إليهما ولو كانا فاسقين بغير الشرك، بل وإن كانا مشركين، للآيات الدالة على العموم، والحقوق لا تسقط بالفسق ولا بالمخالفة في الدين..\n\n  Фаваакихуд Даваани деген китепте жаылган: ар бир балакатка жеткен адам үчүн ата – энесине жакшылык кылуу фарз ъайн. Т.а ата – энеси каапыр болбостон күнөөкөр болсо дагы аларга жакшылык кылууга милдеттүү.\n\n ونقل في الآداب الشرعية عن صاحب المستوعب قوله: وَمِنْ الْوَاجِبِ بِرُّ الْوَالِدَيْنِ وَإِنْ كَانَا فَاسِقَيْنِ وَطَاعَتُهُمَا فِي غَيْرِ مَعْصِيَةِ اللَّهِ تعالى..\n\n   Адабуш Шария деген китепте жазылган: Күнөөкөр болсо дагы ата – энеге баш ийип аларга жакшылык кылуу ваажип. Асма бинти Абу Бакр (р.а) айтат: Менин энем мага мушрик болгон абалда келди. Мен Пайгамбарыбыздан (с.а.в) мен энем менен жакшы мамиледе болоюнбу деп сурасам, ооба деп жооп берди. Ушул аят жана хадистин түшүнүгүндө ата – энеге жакшылык кылуу бекемделди. Кызыктуу окуя\n\n   كان هناك عرب يسكنون الصحراء طلباً للمرعى لمواشيهم، ومن عادة العرب التنقل من مكان إلى مكان حسب ما يوجد العشب والكلأ والماء، وكان من بين هؤلاء العرب رجل له أم كبيرة في السن وهو وحيدها، وهذه الأم تفقد ذاكرتها في أغلب الأوقات نظرا لكبر سنها، فكانت تهذي بولدها فلا تريده يفارقها، وكان تخريفها يضايق ولدها منها ومن تصرفها معه ، وسيقلل من قدره عند قومه ! هكذا كان نظره القاصر . وفي أحد الأيام أراد عربه ان يرحلوا لمكان آخر ، فقال لزوجته: إذا ذهبنا غداً ، اتركي أمي بمكانها واتركي عندها زادا وماءا حتى يأتي من يأخذها ويخلصنا منها أو تموت !! فقالت زوجته : أبشر سوف أنفذ أوامرك . شد العرب من الغد ومن بينهم هذا الرجل .. تركت الزوجة ام زوجها بمكانها كما أراد زوجها ، ولكنها فعلت أمرا عجبا ، لقد تركت ولدهما معها مع الزاد والماء ،( وكان لهما طفل في السنة الأولى من عمره وهو بكرهما وكان والده يحبه حبا عظيما ، فإذا استراح في الشق طلبه من زوجته ليلاعبه ويداعبه ) . سار العرب وفي منتصف النهار نزلوا يرتاحون وترتاح مواشيهم للأكل والرعي ، حيث إنهم من طلوع الشمس وهم يسيرون . جلس كل مع اسرته ومواشيه ، فطلب هذا الرجل ابنه كالعادة ليتسلى معه .فقالت زوجته : تركته مع امك ، لانريده . قال : ماذا ؟ وهو يصيح بها ! قالت : لأنه سوف يرميك بالصحراء كما رميت امك . فنزلت هذه الكلمة عليه كالصاعقة ، فلم يرد على زوجته بكلمة واحدة لآنه رأى أنه أخطأ فيما فعل مع امه . أسرج فرسه وعاد لمكانهم مسرعا عساه يدرك ولده وأمه قبل أن تفترسهما السباع ، لأن من عادة السباع والوحوش الكاسرة إذا شدت العربان عن منازلها تخلفهم في أمكنتهم فتجد بقايا أطعمة وجيف مواش نافقة فتأكلها . وصل الرجل الى المكان وإذا أمه ضامة ولده الى صدرها مخرجة راسه للتنفس ، وحولها الذئاب تدور تريد الولد لتأكله ، والأم ترميها بالحجارة ، وتقول لها : ابتعدي هذا ولد فلان . وعندما رأى الرجل ما يجري لأمه مع الذئاب قتل عددا منها وهرب الباقي، حمل أمه وولده بعدما قبل رأس امه عدة قبلات وهو يبكي ندما على فعلته ، وعاد بها الى قومه ، فصار من بعدها بارا بأمه لا تفارق عينه عينها . وصار اذا شدت العرب لمكان آخر يكون اول ما يحمل على الجمل امه ويسير خلفها على فرسه كما زاد غلاء زوجته عنده لفعلتها الذَّكيَّة، والَّتي علمته درسًا لن ينساه أبدًا اللهم ارزقنا البر بوالدينا \n\n    Чөлдө жашаган араптар малдарын суулуу, оттуу жерлерде катаруу үчүн жашаган жерлеринен башка жерлерге көчүүнү адат кылышкан. Ошол коомдун арасында бир киши бар эле. Ал кишинин каарып калган энеси бар эле. Киши энесинин жалгыз уулу болгон. Эне каарылык курака жетип калган себебинен көпчүлүк убакта орунсуз сөздөрдү сүйлөп койчу. Анын мындай кылуусу өз баласын жакшы көрүп андан ажырабоону каалагандыктан болгон. Эненин маанисиз сөздөрдү сүйлөгөндүгүнө кыжырданып киши андан ажыроону каалады. Анын бул кыска ойлугунан мындайча пикир келди. Күндөрдүн биринде коом адаттагыдай эле жашаган жерин таштап башка жака көчүп кетүүнү ниет кылышты. Анда киши өз аялына мындай деди: «Эртең бул жерден көчүп кетээрде энемдин алдына бир аз тамак – аш таштап, калтырып койгун. Аны башкалар келип алып кетишсин же ал ачкалыктан жан берсин. Ошентип биз андан кутулалы». Анда аялы: «Макул мен муну сөзсүз аткарам, сүйүнө бериңиз» - деди. Эртеси күнү коом көчүүгө даярдана башташты. Алардын арасында жанагы киши да көчүүнүн аракетинде болду. Аялы болсо күйөөсү айткандай эле кайненесин калтыруунун камын көрдү. Бирок аялы ал эле эмес дагы бир өтө таң калыштуу иш жасады. Кишинин бир жашка чыккан кичине баласы да бар эле. Атасы аны өтө көп жакшы көрчү. Жумуштан чарчап эс алууну каалаганда өз баласын чакырып, аны ойнотуп, эркелетип эс алчу. Мына ошол баласын аялы кайненесинин жанына таштады. Элдер жүрүп олтуруп бир дарыянын жээгинде өздөрү жана малдары таң атканга чейин эс алуу үчүн токтошту. Таң атаарда кайрадан сапарын уламакчы болушту. Адамдардын ар - бири өз үй – бүлөсү жана малдары менен чогуу болушту. Жанагы киши болсо адаттагыдай эле өз баласы менен көңүл ачуу үчүн аны издей баштады. Анда анын аялы: «Мен аны сенин энеңдин алдына калтырып келгем» - деди. Киши: «Эмне үчүн андай кылдың?! Балам анын алдында ыйлап калат да?» – дегенде, аялы мындайча жооп берди: «Сен өз энеңди таштап кеткендей эле, балаң дагы сени эртең эле талаага таштап кететда» Аялынын бул сөзү чагылгандыг отунандакатураак тийгендей болду. Киши энесине кылган каталыгын сезип унчуукпастан аялына бирдагы сөз кайтага алган жок. Анан атын токуп мурда жашаган жерине шашкан абалда жөнөдү. Себеби жырткыч жаныбарлар коом көчүп кеткен жайларга келишип алардан калган тамак –аш сыяктуу калып кеткен нерселерди жеш масатында тез эле түшүп келчү. Киши ошол жырткычтар энеси жана баласына зыян жеткирип койбосун деп өтө шашкан абалда жөнөдү. Ошентип киши мурдагы жашаган жерине жетип келди. Караса эне өз небересин дем алсын үчүн башын ган чыгарып бекем кыскан абалда олтуруптур. Карышкырлар энени айланып кучагындагы жаш баланы жеп кетүүнүн аракетинде экен. Энеси ал карышкырларды таштар менен уруп: «Кеткиле! Бул баланчанын уулу» - деп кууп жатыптыр. Киши бул абалды көрүп өз энесинин айланасындагы карышкырлардын кээ бирин өлтүрдү. Калганы качып кетти. Андан кийин, көздөрүнөн жаш төгүп ыйлаган абалда өз энесинен кечирим сурап, өбүп – жыттап, өзүнүн кылган амалына өкүнгөн абалда энесинин жана балсын кучагына алып коомунун артынан жетип келди. Мына ушул окуядан кийин качан коом башка жака көчө турган болсо, эң биринчи өз энесин төөгө мингизип, калган нерселерин кийинки кезекке калтырмай болду. Энесине дайыма жакшылык кылып андан көз үзбөстөнжанынан ажыраган жок. Аялынын аткарган акылмандыгы куйөөсүнө унуткус сабак болду. Аллах Таала баарыбызга өз ата – энебизге жакшылык кылганга мүмкүнчүлүк берсин.\n\nЖубайлар ортосундагы мамиле \n\n    Үй – бүлөнүн негизги өзөгү болгон аялы жана күйөөсү да бири – бирин сыйлап, урматтап, жакшы мамиле менен өз үй – бүлөсүн өркүндөтө алышат. Ошондуктан Ислам шариаты да жубайлар ортосундагы мамилени какпастанар кайсыл адам өзүнүн өмүрлүк жолдошуна жакшы мамиле кылууга буйруган. Күйөөсүнө баш ийип, жылуу жумшак сөздөр менен анын көңүлүн көтөрүүсүн көптөгөн хадистерде баяндалган. Мен ошолордун арасынан мисал катары бир – эки хадистерди гана келтиремин.\n\n وعن أم سلمة رضي الله عنها قالت: قال رسول الله صلى الله عليه وسلم: أيما امرأةٍ ماتت وزوجها عنها راضٍ دخلت الجنة. رواه الترمذي \n\n  Умму Салмадан (р.а) риваят, Пайгамбарыбыз (с.а.в) айтты: Кайсы бир аял күйөөсүн ыраазы кылган абалда дүйнөдөн кайтса ал аял бейишке кирет. (Тирмизий)\n\n وعن معاذ بن جبل رضي الله عنه عن النبي صلى الله عليه وسلم قال: لا تؤذي امرأةٌ زوجها في الدنيا إلا قالت زوجته من الحور العين: لا تؤذيه قاتلك الله ! فإنما هو عندك دخيلٌ يوشك أن يفارقك إلينا رواه الترمذي \n\n  Муаз бин Жабал (р.а) риваят кылат, Пайгамбарыбыз (с.а.в) айтты: «Кайсыл бир аял күйөөсүнө зыян жеткирсе бейиштеги күйөөсү үчүн даярдалган Хур кыздар: Ага зыян жеткирбе! Аллах Таала сени кордосун! Ал азыр сенин жанында болсо дагы жакында ал сенден ажырап бизге келет – деп айтышат. (Тирмизий)Пайгамбарыбыз (с.а.в) үч кишинин окуган намазы кулактарынан жогору көтөрүлбөйт – деп айткан. Мына ошолордун катарында түндү күйөөсүн нааразы кылып өткөргөн аял дагы айтылган.Пайгамбарыбыз (с.а.в) айткан: Ким улууну Урматтабаса, кичүүнү ызаттабаса ал бизден эмес.Бир гана аял күйөөсүнө жакшылык кылуу эмес, күйөөсү дагы аялына жакшы маммиле жасоого исламда көп көңүл бурулган. Пайгамбарыбыз (с.а.в) дагы күйөөсү аялдарына жакшы мамиле кылуусу жөнүндө көптөгөн хадистерди айткан.   \n\n  وعن معاوية رضي الله عنه قال: قلت: يا رسول الله؛ ما حق زوجة أحدنا عليه ؟ قال: أن تطعمها إذا طعمت، وتكسوها إذا اكتسيت، ولا تضرب الوجه، ولا تقبح، ولا تهجر إلا في البيت    \n\n    Муъавия (р.а) Пайгамбарыбызга (с.а.в) айтты: «Оо, аллахтын элчиси! Күйөөсүнүн аялына болгон акысы канчалык?» Пайгамбарыбыз (с.а.в) айтты: «Өзүң тамактанган учурда аялыңды да тамактандыр, өзүң кийинген учурда аялыңды да кийиндир. Жүзүнө урба, аны үйдө гана уруш». وعن أبي هريرة رضي الله عنه قال: قال رسول الله صلى الله عليه وسلم: أكمل المؤمنين إيماناً أحسنهم خلقاً، وخياركم خياركم لنسائهم. رواه الترمذي Абу Хурайрадан (р.а) риваят, Пайгамбарыбыз (с.а.в) айтты: «Момундардын ыйманы толугураагы мүнөзү жакшыраагы. Силердин жакшыраагыңар, аялына жакшы мамиле жасагандар.\n\nعَنْ أَبِي عُثْمَانَ؛ أَنَّ رَسُولَ اللَّهِ صَلَّى اللَّهُ عَلَيْهِ وَسَلَّمَ بَعَثَ عَمْرَو بْنَ الْعَاصِ عَلَى جَيْشِ ذَاتِ السُّلَاسِلِ، قَالَ: فَأَتَيْتُهُ، فَقُلْتُ: أَيُّ النَّاسِ أَحَبُّ إِلَيْكَ؟ قَال: عَائِشَةُ \n\nАбу Усман (р.а) айтат: Пайгамбарыбыз (с.а.в) Амр бир Аасты (р.а) казатка амир кылып жөнөтүп жаткан учурда мен ага келип: Адамдардын кимисин жакшы көрөсүз? - деп сурасам, ал: «Айшаны» - деп жооп берди. Балдарга жакшылык клууБала Аллах Таала тараптан келген неъматтардан эң чоң белек. Алар өз ата – энесине кызмат кылган, чоң жардамчы болушат. Балдарды Аллах Таала дүйнөнүн кооздугу деп айткан.\n\n وحتى يكون الأبناء قرة أعين لآبائهم وأمهاتهم وزينة لحياتهم، لا بد من الإحسان إليهم، وذلك بتربيتهم التربية الإسلامية الصالحة، وتنشئتهم على العقيدة الإسلامية الصحيحة \n\nБалдар ата – энесине жардамчы, дүйнөнүн кооздугу болгондугу себебинен аларга жакшылык кылуу заарыл. Жакшылык кылуунун эң чоңу – аларды ислам тарбиясы менен тарбиялап, туура акыйданы үйрөтүү болуп эсептелет.\n\n وعن عائشة رضي الله عنها قالت: قدم ناسٌ من الأعراب على رسول الله صلى الله عليه وسلم، فقالوا: أتقبلون صبيانكم ؟ فقال: نعم، قالوا: لكنا والله ما نقبل ! فقال رسول الله صلى الله عليه وسلم: أو أملك إن كان الله نزع من قلوبكم الرحمة ! متفقٌ عليه. \n\n Айшадан (р.а) риваят, Бедуин (тоолук) араптардан кээ бирлери Пайгамбарыбызга (с.а.в) келишип: «Силер балдарыңарды өбөсүңөрбү?» - деп (таң калып) сурашканда, Пайгамбарыбыз (с.а.в): «Ооба» - деп жооп берди. Анда алар «Аллахка касам! Биз балдарыбызды өппөйбүз» - дешти. Пайгамбарыбыз (с.а.в) айтты: «Аллах Таала силердин жүрөгүңөрдөн мээримдүүлүктү алып койсо мен эмне кылайын?!» б.а жүрөктөргө мээрим салып, жумшак кылуучу бир гана Аллах Таала.\n\nوعن جرير بن عبد الله رضي الله عنه قال: قال رسول الله صلى الله عليه وسلم: من لا يرحم الناس لا يرحمه الله. متفقٌ عليه.\n\n Жарир бир Абдуллодон (р.а) риваят, Пайгамбарыбыз (с.а.в) айтты: «Ким адамдарга ырайым кылбаса, Аллах Таала ага мээримин төкпөйт».Балалуу же кыздуу болуу бул Аллах Тааланын каалоосу. Ошондуктан уул төрөлбөстөн кыз төрөлүп калса, «уул болгондо туяк болмок» - деп кызды жаман көрүү Аллахтын берген белегине шүгүрсүздүк кылуу болот. демек бизге Жараткан тараптан берилген нерсеге шүгүр кылуу заарыл. Эми биз үчүн аманат катары кызды кудай тартууласа, ага да жакшылык кылып, мээрим төгүшүбүз керек. Пайгамбарыбыз (с.а.в) да көптөгөн хадистерде ушуну бекемдеп айткан.\n\nوعن عائشة رضي الله عنها قالت: دخلت علي امرأةٌ ومعها ابنتان لها تسأل، فلم تجد عندي شيئاً غير تمرةٍ واحدةٍ، فأعطيتها إياها فقسمتها بين ابنتيها ولم تأكل منها، ثم قامت فخرجت، فدخل النبي صلى الله عليه وسلم علينا، فأخبرته فقال: من ابتلي من هذه البنات بشيءٍ فأحسن إليهن كن له ستراً من النار. متفقٌ عليه.\n\nАйша (р.а) айтат: Менин алдыма эки кызы бар бир аял келип тамак ашы жоктугуна арызданды. Менде бир даана гана курма бар эле. Мен аны бердим. Аны эки кызына бөлүм берип өзү даам да таткан жок. Анан ордунан туруп чыгып кетти. Ангыча Пайгамбарыбыз (с.а.в) кирип келди эле, мен ага болгон окуяны айтып бердим. Ошондо Пайгамбарыбыз (с.а.в) айтты: «Кимге эки кыз берилсе ал аларга жакшылык кылса, кыздар ага тозоктон калкан болушат.\n\nوعن أنس رضي الله عنه عن النبي صلى الله عليه وسلم قال: من عال جاريتين حتى تبلغا جاء يوم القيامة أنا وهو كهاتين وضم أصابعه. رواه مسلم.  \n\n Анастан (р.а) риваят, Пайгамбарыбыз (с.а.в) айтты: «Ким эки кызды балагатка жеткенге чейин жакшы карап чоңойтсо кыямат күнү мен жана ал ушундай жакын болот» деп эки манжасын бириктирди.Бир туугандарга жакшылык кылууКөпчүлүк учурда ислам аалымдары ата – эненин акысы, жубайлардын акылары, балдардын акылары, же ооруулар жөнүндө көп сөз кылышат. Бирок бир туугандын акысы, же ага жакшылык кылуу жөнүндө баяндар өтө аз болот. Бир туугандын акысын билбегендиктенби? Айтор азыркы учурда өзүбүздүн бир туугандар менен жакшы мамиле эле эмес, арада бир туугандар менен душмандык кылгандар да жок эмес. Аллах Таала бир туугандар жөнүндө көптөгөн аяттарды түшүргөн.Алардын көкүрөктөрүндөгү кектерди чыгарып салабыз. Алар бири бирине бир тууган болушат жана мамыктардын үстүндө бет – маңдай олтурушат. (Хижр 47)Бирок мен жогорку аятта келген бир туугандар жөнүндө айтпайм.Ал (Аллах Таала) инсанды суудан жараткан жана ага бир туугандарды жана жек – жааттарды берген. Эгең – Кудуреттүү. (Фуркан 54)Балким ушул аятта айтылган бир ата – энеден төрөлгөн бир туугандар жөнүндө айтамын. Бир туугандарга жакшылык кылуу адат болуп калган нерсе эле эемес. Т.а ал чоң бир ибадат. Дүйнөдө гана кааланылган нерсе эмес, балким Аллах Таала түзүп берген дин.\n\nروى الإمام أحمد أن رسول الله -صلى الله عليه وسلم- قال: (بر أمك وأباك، وأختك وأخاك ثم أدناك أدناك)\n\nИмам Ахмад (р.х) риваят кылган, Пайгамбарыбыз (с.а.в) айткан: «Энеңе, атаңа, эжеңе, байкеңе жакшылык кылган. Андан кийин алардан башкаларына жакшылык кылгын».\n\nولنا قدوة في رسولنا ونبينا محمد صلى الله عليه وسلم في قصته مع أخته من الرضاع الشيماء بنت الحارث رضي الله عنها حينما قدمت إليه بعد انقطاع طويل فماذا فعل رسول الله؟ بسط لها رداءه وأجلسها عليه وخيرها فقال لها: إن أحببت الإقامة فعندي محببة مكرمة وإن أحببت أمتعك فترجعي إلى قومك؟ قالت: بل تمتعني وتردني إلى قومي، فأعطاها رسول الله ثلاثة أعبد وجارية ونعما وشاء   \n\nБизге Пайгамбарыбыз (с.а.в) өзүнүнү эмчектеш бир тууганы менен болгон мамилесинде өтө сонун үлгү көрсөткөн. Пайгамбарыбыздын (с.а.в) эмчектеш бир тууганы Шайма бинти Харис (р.а) ана келгенде, Пайгамбарыбыз (с.а.в) өзүнүн үстүнө кийген желегин жайып ага эжесин олтургузду да аны сыйлады. Анан ага эгер сиз ушул жерде калууну жактырсаңыз, анда мен сизди жакшы көрүп сыйлайымын. Кааласаңыз сизге белектерди беремин. Сиз өз коомуңузга кайтып барасыз - деди. Анда ал: мага белегиңди берип өз коомума жөнөтүп койо бер - деди. Пайгамбарыбыз (с.а.в) болсо ага үч кул, бир чөрү жана башка нерселерди берди.  Караңыздар, Ислам шариатында эң кимди калтырбастан баарын ынтымака, биримдүүлүкө чакырат. Аллах Таала баарыбызга үй – бүлөдөгүлөрдүн баарына жакшылык кылганга мүмкүнчүлүк берсин. Аамин!\n\n Исмаилов Жигитали ажы.",
            "image": "https: //github.com/gulzigit22/dinbil/blob/main/assets/namazubakyt.jpg"
        },
        {
            "title": " «КААБА, БАЙТУЛЛААХ, КЫБЛА»",
            "description": "  Жогоркудай аталуулар менен бизге маалым болгон ыйык үй жөнүндө азыноолак кеп кылууну эп көрдүк. Кыбылабыз жөнүндө бир нерселерди билип койгонубуз жаман болбойт го деп ойлодум. Аллаах таалаа:\n\n إن اول بيت وضع للناس للذى ببكة مباركا و هدا للعالمين ○ فيه آيات بينات مقام إبراهيم و من دخله كان آمنا و لله على الناس حج البيت من استطاع إليه سبيلا و من كفر فإن الله غنى عن العالمين ○ { آل عمران. ٩٦ . ٩٧ .} \n\nАдамдарга мубаарак (берекеттүү), бүт ааламга хидаят болуп, алгач курулган үй, Баккадагы үй. Анда көптөгөн ачык белгилер жана макоому Ибрахим бар. Ким ага кирсе аманда болот. Ага баруу жолуна мүмкүнчүлүк тапкан адамдарга Байтты хаж кылуу фарз. Ким (фарз экенине) ишенбесе, анда Аллаах бүт ааламдан кажетсиз (бүт аалам фарз экенине ишенбесе да Аллаах алардын ишенүүсүнө муктаж эмес). { Аали Имран. 96. 97.} Деп айтып, Каабанын бир канча артыкчылыктарын баяндап кетти. Берекеттүү дегени -- аны барып таваф кылгандарга өтө көп сооп берилет, жана бүт күнөөлөрүнөн арылат. Анда көптөгөн ачык белгилер бар дегени -- анын үстүнөн канаттуу учуп өтпөйт, анын айланасында канаттуулардын жырткычы да башкасы да аралаш учуп жүрө беришет, жана макоому Ибрахим да таң калычтуу алааматтардан бири. Аны бузамын же талкалаймын деген адамга Аллаах өзү каар кылып, жана аны өзү сактайт, буга пил аскерлеринин окуясы далил. Ага кирген аманда болот дегени - харам чек арасынан сыртта кылмыш кылып, анан харамга качып кирип кетсе, ал адамга кылмышына жараша аткарылчу жаза харам ичинде аткарылбайт. Ошондуктан Абу Ханифа р.а: Кимде ким харам чек арасынан сыртта кисас же муртад (динден кайтуу), зина себебинен өлүмгө өкүм болуп, соң харамга кирип кетсе, харам ичинде өлүм өкүмү ага жүргүзүлбөйт. Бирок ага баш паанек болгудай жай, тамак аш, суусундук берилбейт, аны менен соода сатык да кылынбайт, ал музтар болуп өзү харам чек арасынан чыгып жазага моюн сунуп берсин үчүн. Ал эми жогоркудай кылмыштарды харам чек арасынын ичинде жасаган болсо анда ага карата жаза жүргүзүлө берет, себеби Аллаах таалаа Куранда төмөнкүдөй айткан: \n\nو لا تقاتلوهم عند المسجد الحرام حتى يقاتلوكم فيه فإن قاتلوكم فاقتلوهم. {البقرة. ١٩١ } \n\nСилерге каршы урушмайынча алар менен Харам Мечитинде урушпагыла. Эгерде силерге каршы урушса анда силер да аларга каршы урушкула. {Бакара. 191.} деп айткан. Демек Каабанын ушундай жана башка артыкчылыктары бар. Намаз окусак ошол жакка жүздөнүп окуйбуз, жана мал союууда да ошол жакка жүздөнтөбүз, жадагалса маркумдарыбызды мүрзөгө коёрдо да ошол жакка жүздөнтүп коёбуз. Хаж кылчу болсок ошол жакка барабыз . \n  Кадырбердиев Абибилла ",
            "image": "https: //github.com/gulzigit22/dinbil/blob/main/assets/namazubakyt.jpg"
        },
        {
            "title": "«ИСЛАМ МАДАНИЯТЫ»",
            "description": " «Эй, момундар! Ислам динине толук киргиле. Шайтандын жолуна ээрчибегиле. Чындыгында, ал силер үчүн ачык душман». (Бакара 208)\n    \nИслам дини – бүткүл дүйнөлүк, ар бир заманга ылайык жана адам затынын бактылуу өмүр сүрүшүнө жол ачып берген, маданиятты туу чокусуна жеткизген дин.\n\n    Маданият дегенде көпчүлүгүбүз кандайдыр бир искусствону, же музыка, же кайсыл бир улуттук үрп – адатты түшүнөбүз. Бирок, маданият деген сөз өз ичине көп нерсени камтып алат. Адам баласы өзүн кантип алып жүрүш керек, кантип ой жүгүртүш керек мына ушулар да маданият сөзүнүн ичинде табылат. Элдер маданиятты үйрөнүп, аны менен бири – бирине бөлүшүш керек. Маданият аркылуу элдер бири – биринен айырмаланып турат. Кала берсе адам баласын айбанаттардан айырмалап турган нерсе да – бул маданият. Ар бир элдин өзүнүн маданияты бар дегени, ар бир элдин өзүнүн дини, жүрүм – туруму, эне тили, каада – салты, өзүнүн тамак – ашы жана кийим – кечеги жана башка ушул сыяктуу нерселери бар дегенди билдирет.\n\n   Ислам – бул өзүнчө, өзгөчө бир маданият. Бул араптардын, же болбосо чыгыш өлкөлөрүнүн маданияты эмес. Ислам бул бир эле тараптуу эмес. Балким, адам затына бактылуу, жыргал жашоону жашап өтүүгө керек болгон бардык сыпаттарды өз ичине камтыган. Албетте, Ислам маданиятында пайдубал сыяктуу, эч бир жерде өзгөрбөй турган, бардык мусулмандарга тиешелүү болгон милдеттер бар болгондой, ар кайсыл элге, мамлекетке жараша өзгөрүп тургандары да бар. Ислам маданиятынын булагы – Ыйык Куран китеби жана эки ааламдын мырзасы болгон Пайгамбарыбыз Мухаммад (с.а.в) дын сүннөт жолу болуп саналат. Ошондой болсо да куттуу динибиз ар бир элдин үрп – адат, каада салтына да көңүл бөлгөн. Бирок, Ислам маданиятын жакшылап үйрөнүп, билип алуу керек. Аны динибизге туура келбеген үрп – адаттар менен аралыштырып, мына ушул дин деп айтуудан этиятта болуу өтө зарыл. Баарыбызга белгилүү болгондой динибиздеги эң чоң маданият – бул:\n \n1) Таухид. Бир Аллахка табынып, Аны жалгыз деп билүү. Биз Аллах Тааланын пайгамбарлар аркылуу бизге жеткен насааттарына ишенебиз. Өлүмдөн кийинки жашоого, Кыямат күнүнө ишенебиз. Убактыбызды ибадат менен өткөргөнгө болушунча арекет кылабыз, намаз окуп, орозо кармап, зекет берип, ажылык амалдарын аткарабыз. Аллах Тааланын бизге арам кылган нерселеринен сактанып, адал кылып койгон нерселерден гана пайдаланабыз \n\n 2) Бир укуктуулук, сабырдуулук жана биртуугандык. Ислам маданиятынын өзгөчө басым жазаган нерсеси бул бир укуктуулук, б.а биз эч кимди түсүнө, тилине, мамлекетине карап бөлбөйбүз, кемсинтпейбиз. Ар бир инсан Аллах Тааланын алдында кымбат жана сүйүктүү деп ишенебиз. Динибизде зордук – зомбулукка жол берилбейт, эч кимди зордоп динге киргизбейбиз.\n\n 3) Эч кимдин аброюна шек келтирбестен, ар бир инсандын жакшы сапатын өтө баалайбыз. Өзгөчө динибизде бааланган сапаттар – такыбалык, чынчылдык, уяттуулук, тазалык ж.б. Биз бузукулук таратууга, текеберленип, бой көтөрүүгө, экстремизмге өтө каршыбыз. Ислам маданияты бардык элди Аллах Тааладан башкага кайрылбоого, Андан гана суроону үйрөтөт. Мээримдүүлүк, жоомарттык сапаттары да өтө бааланат. Ислам маданияты бул үй – бүлөдөгү маданият. Өзгөчө жубайлар ортосундагы жылуу мамиле, балдардын тарбиясы, ата энеге, улууларга болгон урмат сый. Биз аягы суюктукка, уятсыздыкка жана азыр кээ бир мамлекеттер маданият деп түшүнгөн гомосексуализмге өтө каршыбыз. Кумар оюндары, башты айландырган, мас кыла турган ичимдик, чылымдарды колдонуу Ислам маданиятына түп тамыры менен жолобойт. Биз кайсыл жерде жашасак да, кайсыл учурда болсок да, кандай элдин арасында болсок ушул өзүбүздүн Ислам маданиятын бекем карманышыбыз керек.\n\n 4) Ислам маданияты – бекем топтолгон, өнүгүп өсүүгө багытталган. Биз адилеттүүлүктү колдойбуз, алсыздарды кордоп, зулум кылганды жоюуга арекет кылып, түшүндүрүү иштерин жүргүзөбүз. Илим алып, илимдүү, билимдүү болгонго үндөйт. Диний илим алуу менен биргеликте, Ислам маданиятына туура келген светтик билим алууга да чакырабыз. Ислам маданияты ар бир инсандын талантын жогору коет. Архитектура, ден – соолукка жана айлана чөйрөгө болгон мамилени да жакшыртууну көздөйт.\n\n  5) Ислам маданияты даават, үгүт – насаатка курулган. Биз билебиз элдерди Ислам динине зордоп эмес, балким жылуу жумшак насаат менен чакыруу керек. Ислам маданияты элдер менен болгон сүйлөшүүнү үйрөтөт. Биз ишенебиз инсандын негизги тубаса касиети өтө жакшы жана эгерде ага Исламды таанып, аны кандай болсо, ошондой кылып үйрөнүүгө мүмкүнчүлүк берсек, акыры ал аны бактылуу кыла турган жолду табат. Биз эч бир шексиз ишенебиз бир күнү акыйкат орноп, жалган жок болот. Ислам маданияты сабыр кылууга жана талыкпай мээнет кылууга жана Аллах Таалага таянууга чакырат.\n\n 6) Ислам маданияты – сырткы көрүнүшүбүз да, ички дүйнөбөз да таза болуусуна үндөйт. Кийген кийимибиз, ойлогон оюбуз, алдыга койгон максаттарыбыз да таза болуш керек. \n\nАзыркы учурда өтө бир талаш маселе – бул кийим маселеси. Аллах Таала Ыйык Куран Каримде мындай деген: «(Оо, Мухаммад!) Момундарга айт: «(Ар кайсыл аялдарды карай берүүдөн) көздөрүн сакташсын жана уяттуу жерлерин сактасын. Бул – алардын өздөрү үчүн абдан жакшы. Чындыгында, Аллах эмне жасагандарынан кабардар! Момун аялдарга айт: «(ар кайсыл эркектерди кароодон) көздөрүн сакташсын. Сулуулуктарын көрсөтпөсүн, көрүнүп тургандан башкасын (Бети, колу, бутунун томуктан ылдый жагы). Жоолуктарын көкүрөктөрүнө чейин жаба салынышсын». (Нур 30,31)\n\n Демек, Ислам динибизде кийимге да маани берилген.\n\n 1) Аврат (уят жерлер) жабылган болуш керек. Эркек кишилердин авраты – киндиктен тартып, тизенин астына чейин. Аялдардыкы болсо дене бою толугу менен аврат. Бир гана колу, бети жана бутунун томуктан ылдый жагы аврат эмес.\n\n 2) Ар ким өзүнүн жынысына ылайык кийим кийиш керек. Эркетердин кийимдери аялдардыкына жана аялдардын кийимдери эркектердикине окшобосун. Себеби, Пай\n\nгамбарыбыз (с.а.в) айткан: «Аялдардын кийимин кийип алган эркекке жана эркектердин кийимин кийип алган аялга Аллах Тааланын каргышы болсун!». Дагы бир токтоло кетчү нерсе, эркектердин да, аялдардын да кийимдеринде жандуу нерсенин сүрөттөрү болбош керек. \n\n3) Кийим адал материалдан тигилген жана адал жол менен келген болуш керек. Бул дегени Куранда жана хадистерде кайсыл жандыктын терисин иштетүүгө тыюу салынган болсо, ошондон алыс болуш керек. Кийинки маселе эркектердин кийимине тиешелүү: эркектердин кийими накта жибектен тигилбеш керек жана алтын менен кооздолбошу зарыл. Хадисте келгендей, Пайгамбарыбыз (с.а.в) айткан: «Жибек жана алтын үммөтүмдүн арасынан аялдарга иштетүүгө уруксат. Эркектерге буларды иштетүүгө болбойт». Дагы башка хадисте Пайгамбарыбыз (с.а.в) алтын шакек тагынууну, ысык чок тагынып жүргөнгө салыштырган. Ошондуктан, мусулман эркек жибектен тигилген кийим кийбеш керек жана алтындан болгон жасалгаларды, м: шакек, топчу, билерик жана башкаларды иштетпесин.\n\n 4) Кийим жөнөкөйлүгү менен айырмаланып, ошол эле учурда өзүнө жарашыктуу болуусу тийиш. Дагы бир талап кылынган нерсе кийим жөнөкөйлүгү менен кооз болуш керек. Албетте, эгерде кийип алган кийим чоң болсо, же өтө ачык өңдүү болсо, анда ал кооз болбой калат. Башкаларга да кандайдыр бир таң калыштуу көрүнүп, мындай кийим кийип жүргөн адамга жакшы көңүл да бурулбайт. Ошол себептүү кийим өзүнө чак, туура келген жана анын өңү да жарашыктуу болуш керек. Себеби, кийим кийгенден максат денени жабуу менен биргеликте, адам баласына сулуулук да тартылоо. Аллах Таала Куранда айткан: «Оо, Адам балдары! Уяттуу жерлериңерди жабуу үчүн жана сулуулук үчүн кийим түшүрдүк». (Аараф 26) Ошону менен бирге Аллах Таала маданияттын борбору болгон, ибадат кылуучу мечиттерге жакшы, таза кийим кийип келүүгө буюрган: «Эй, Адамдын урпактары! Ибадатка эң мыкты кийимиңерди кийгиле». (Аараф 31) Хадисте да келет, Абулахвас (р.а) риваят кылат: «Мен Пайгамбарыбыздын (с.а.в) алдына эски, кирдеп калган кийим кийип келдим. Ошондо ортобузда мындай сөз болуп кетти: Пайгамбар (с.а.в): Оо, Абулахвас сенде тиричилик кылуучу нерселериң барбы? Абулахвас: Ооба, бар, оо Аллахтын элчиси. Пайгамбар (с.а.в): Эмнелериң бар? Абулахвас: Менде төөлөрүм, жылкыларым, кой, эчкилерим жана мындан башка да Аллах Таалам мага ыроологон нерселер бар. Пайгамбар (с.а.в): Эй, Абулахвас! Аллах сага ыйгарган нерселер, сенден көрүнүп, билинип турсун. Өтө көңүл бура турган нерсе – бул аялдардын кийиминдеги жөнөкөйлүк. Аял киши кийимге келген учурда аялдык касиеттерди эмес, эң биринчи адамдык касиеттерди эске алууга тийиш. Жакшылап билип алгыла! Кийимдин кооздугу – анын жөнөкөйлүгүндө жана сулуу болуш үчүн кийингиле деген сөздөр тап – такыр эки башка. Эч бир талашсыз айланадагы эркектердин көзүн, көңүлүн, оюн буруп ала тургандай кылып кийинүүгө уруксат жок. Хадисте келет: «Пайгамбарыбыз (с.а.в) мечитте отурган кезде, Музайна уруусунан бир аял келип калды. Ал өтө кооз кийинип алып, башкалардын көңүлүн буруп басып жүргөн экен. Пайгамбарыбыз (с.а.в) ал аялды көрөөр замат: «Оо, элдер! Башкалардын көңүлүн бура турган кооз кийимдерди аялдарыңарга кийгизбегиле жана башкаларды алаксытып мечитке келүүгө уруксат бербегиле»!\n\n 5) Мусулман пенденин кийими башка динсиздердин кийимине окшоп калбасын. Тактап айтканда буддистер, иудейлер кийимдери болбосун жана ошолорго кошулууга үгүттөп жаткан белгилер да болбош керек.\n\n 6) Адал жол менен тапкан кийимди кийүү. Тамак – аш сыяктуу эле динибизде кийим – кечек да адал жол менен табылган болуш керек. Тыюу салынган жол менен, же болбосо зордук – зомбулук менен, б.а башкалардан тартып алып, алкоголдуу ичимдик, кумар оюндар, зинакорлук, пара аркылуу, алдамчылык аркылуу келген кийимдер сырткы көрүнүшүнө караганда аябай кооз, таза болушу мүмкүн. Бирок, акыйкатта ал ушунчалык кир, аны кийгенге да болбойт. Кир кийим кийип алып бирөөнүн алдына барсаң ишиң бүтпөгөндөй, арам жол менен тапкан кийим менен Аллах Тааланын алдына келип, бир нерсе сурасаң, бир да маселең чечилбейт. \n\n7) Кийимди башкалардан жогору болуп, айырмаланып туруш үчүн кийбеш керек. Кандай кийим кийсең дагы, өзүңдү Аллах Тааланын кулу сезип, кандай учур болсо да, ошол кийимиңди чече калып, жайнамаз кылып намаз окуп кете ала тургандай болсоң, мына ошол сенин кийимиң жана мындай кийим кийүү – ибадат да болуп саналат.\n\n Жигитали ажы Исмайилов. ",
            "image": "https: //github.com/gulzigit22/dinbil/blob/main/assets/namazubakyt.jpg"
        }
    ]
}